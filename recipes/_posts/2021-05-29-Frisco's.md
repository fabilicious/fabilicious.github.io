---
date: 2021-05-29
title: Frisco’s
categories:
  - ijsEnSorbets
featured_image: /images/frisco_nootjes1200.jpg
recipe:
  servings: 12 stuks
  ingredients_markdown: |-
    **Vanilleroomijs:**
    * 500ml volle melk    * 145g suiker    * 1/2 vanillestok (overlangs snijden en merg uithalen)    * 20g glucose    * 4 eierdooiers    * 250g room

    **Afwerken:**
    * 400g fondant- of melkchocolade of Ice chocolate van Callebaut
    * 80g cacaoboter of 40g neutrale olie
    * 50g gehakte amandelnoten (of andere noten naar keuze)
    * Silicomart siliconen mal voor frisco’/lollies ‘Classic’ (2X6) of andere vormen
---

Al gehoord van Ice chocolade van Callebaut? De chocolade om huisgemaakte magnums te voorzien van een fijn, krokant laagje chocolade.
Geen extra toevoeging van cacaoboter of neutrale olie. En de chocolade hoeft ook niet getemperd te worden. Wat een pluspunt!
Ice chocolade is verkrijgbaar in verschillende smaken.
Deze manier en ook de andere methodes vind je in de werkwijze beschreven.

<!--more-->

**Vanilleroomijs**

De melk ,200g suiker, glucose, de vanillestok en merg aan de kook brengen.Intussen de dooiers met de rest van de suiker  luchtig opkloppen.De kokende melk op de dooiers gieten en loskloppen.Het mengsel terug in de pan gieten en onder voortdurend roeren tot 84° brengen (à la nappe).Niet boven de 85° want dan stollen de dooiers en is de bindkracht verdwenen.De hete massa door een zeef gieten en laten afkoelen.
Laat liefst een nacht in de koelkast om een zekere rijping te doen ontstaan. Dit verhoogt de kwaliteit.Voor het draaien de rauwe of gekookte room toevoegen.

Onmiddellijk na het draaien van het ijs, vul de gewenste vormen, plaats er een stokje in en strijk met een paletmes mooi glad.
Plaats in de vriezer tot ze helemaal hard zijn. (ca. 12uur)
Haal de ijsjes uit de vormen, leg ze op een bakpier en stop ze in de vriezer.
Eenmaal terug hard geworden, dan kan je ze onderdompelen in de gesmolten chocolade en bestrooien met de nootjes.


**Chocolade**

Optie 1:

De ice chocolate (smaak naar keuze) mengen met de gehakte nootjes, laten smelten tot 38°C. De frisco’s onderdompelen en opnieuw invriezen.

Optie 2:

Chocolade mengen met de cacaoboter en temperen.
De gehakte nootjes kan je nu toevoegen of meteen na het onderdompelen erop strooien.
De frisco’s vlug onderdompelen en opnieuw invriezen.

Optie 3:

Chocolade temperen en de neutrale olie toevoegen.
De gehakte nootjes kan je nu toevoegen of meteen na het onderdompelen erop strooien.
De frisco’s vlug onderdompelen en opnieuw invriezen.











