---
date: 2021-07-07
title: Kersentaartjes met frangipane en een luchtige witte chocoladeroom
categories:
  - taarten
featured_image: /images/kersentaartje_frangipaneV11200.jpg
recipe:
  servings: 6 taartringen van 8cm diameter, 2cm hoog 
  ingredients_markdown: |-
    **Witte chocoladeroom:**    * 170g room van 35%    * 50g witte chocolade callets (Valrhona Blanc Ivoir)    * Snuifje zout

    **Zanddeeg:**
    * 45g bloemsuiker
    * 15g amandelmeel
    * 125g bloem T 55 of patisseriebloem, gezeefd
    * 1g zout
    * 55g zachte boter
    * 30g ei
    
    **Frangipane:**    * 50g suiker    * 50g boter (zachte)    * 50g amandelpoeder    * 50g ei (1 ei)    * 1 afgestreken eetlepel bloem
        **Afwerking:**
    * Dorure : 1 losgeklopt ei met een beetje water
    * 6 eetlepels frambozenconfituur
    * ca.700g kersen
---
Met de eerste donkere, sappige, zoete kersen van onze lokale kersenboerderij ’Zoete Polder’ in Knokke heb ik een nieuw recept uitgeschreven.
Heerlijke, elegante taartjes met zanddeeg, frangipane, frambozenconfituur, witte
chocoladeroom en uiteraard de kers(en) op de taart. 


<!--more-->

**Witte chocoladeroom**

De avond  ervoor de room met het zout aan de kook brengen en op de callets gieten. Met staafmixer alles goed mixen. Laten afkoelen, afdekken en 1 nacht in de koelkast bewaren. Opkloppen en in spuitzak doen. Opgelet dit gaat vrij vlug!
**Zanddeeg**

Doe al de ingrediënten in een kom, behalve het ei.
Meng met de hand of keukenrobot tot een zanderige structuur.
Voeg het ei toe en meng kort tot een homogeen deeg.
Verpak in plasticfolie en leg 2 uur in de koelkast.
 
De ringen met boter instrijken. Het deeg uitrollen tot een dikte van 2,5cm. 
Dit gaat gemakkelijker tussen 2 vellen bakpapier.
Wordt het deeg bij het uitrollen te kleverig, stop dan opnieuw een 10-tal minuten in de koelkast.

Leg het deeg in de ringen, druk mooi aan en plaats 2 uur in de vriezer of tenminste 12 uur in de koelkast.

**Frangipane**

Al de ingrediënten samen mengen.


De taartvormen op 160°C gedurende 15 minuten blind bakken.
Verwijder de bakbonen en de ringen en laat 5 minuten afkoelen.
Strijk de buitenkant van de taartjes met de dorure in. Vul met frangipane en strijk mooi glad.
Bak ongeveer 15 minuten verder op 160°C tot het deeg goudbruin is en de frangipane licht gekleurd.
Laat op een rooster afkoelen.
Dit kan je de dag voordien gerust maken en in een goed afgesloten doos bewaren.

**Afwerking**

Hou 6 kersen met de steel apart.
Halveer en ontpit een deel van de kersen. Je zal ze waarschijnlijk niet allemaal nodig hebben.

Strijk 1 eetlepel frambozenconfituur over de frangipane.
Schik de kersen romdom, spuit in het midden de witte chocoladeroom en plaats een kers erop.

<b>Tip: <b/>

Met de hoeveelheid zanddeeg haal je er juist 6 taartjes uit. 
Ben je niet gewoon om te bakken, dan is het veel makkelijker om 1 1/2 keer zanddeeg te maken. Met de rest bak je wat extra zanddeeg koekjes voor bij de koffie.




