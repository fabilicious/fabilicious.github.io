---
date: 2022-02-13
title: Pitabroodjes
categories:
  - broodEnOntbijtgranen
featured_image: /images/pitabroodje11200.jpg
recipe:
  servings: ca. 10 stuks
  ingredients_markdown: |-
    * 500g sterke bloem ( eiwitgehalte 13% )    * 10g zout
    * 14g gedroogde gist
    * 320g koud water
    * 4 eetlepels olijfolie en wat extra 
    * 40g nigellaseeds (ik vind 20g voldoende )
---
Pitabroodjes gekocht of zelfgemaakt, een wereld van verschil! 
Dit recept komt uit 'Paul Hollywoods Bread'.
De nigellaseeds in de pitabroodjes zorgen voor een extra toets, maar je kan ze ook weglaten.


<!--more-->

Meng bloem, zout en gist in een grote kom. Voeg de nigellazaadjes toe en giet 240ml water en de 4 eetlepels olie erbij.
Meng al deze ingrediënten met de hand of keukenrobot en voeg beetje per beetje het resterende water toe tot je een glad en zacht deeg bekomt.
Je hebt misschien niet al het water nodig!

Giet op het werkvlak een beetje olijfolie, leg het deeg erop en kneed 5 à 10 minuten tot je een elastisch deeg bekomt.

Maak een bol van het deeg en plaats in een lichtjes geoliede kom.
Dek af en laat minstens 1 uur rijzen of tot het deeg bijna verdubbeld is.

Verwarm de oven met de bakplaten op 220°C.

Doe het deeg op een met bloem bestrooid werkvlak. Duw met je vingers de lucht eruit.
Verdeel in porties van ongeveer 80g elk.
Bol elke portie op en laat 10 minuten rusten.

Met behulp van een deegrol maak je platte, ronde broodjes van 0,5 tot 1cm dik.

Neem de warme bakplaten uit de oven, bestrooi lichtjes met bloem en leg het deeg erop.
Bak 5 à 10 minuten tot de broodjes opblazen en lichtjes beginnen kleuren.

Neem ze uit de oven en wikkel ze in een handdoek, zo blijven ze warm en zacht.


