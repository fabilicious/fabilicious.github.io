---
date: 2019-12-28
title: Wok met paksoi en gedroogde porcini
categories:
  - vegetarisch
featured_image: /images/wok_porcini1200.jpg
recipe:
  servings: 4 personen
  ingredients_markdown: |-
    * 25g gedroogde porcini 
    * 4 wortelen, in staafjes gesneden
    * 1 paksoi, in repen gesneden
    * 1 venkel, harde kern verwijderen en in fijne repen snijden
    * 3 lente-uitjes, in fijne ringen gesneden
    * 1 teentje look, fijngesneden
    * 3 cm gember, geraspt
    * 10 eetlepels vocht van de geweekte porcini
    * 4 eetlepels sojasaus
    * wat olijfolie om te bakken
    * pili-pili
    * peper en zout    * witte of zwarte sesamzaadjes
    * verse koriander
---

Zelfs in deze tijd van het jaar staat er nog een mooi aanbod aan groenten op het Polderveld.
Paksoi, venkel, wortelen, verschillende soorten spruiten, schorseneren, peterseliewortel, pastinaak, diverse kolen,.. en ik kan nog een tijdje doorgaan.
Paddestoelen worden er jammergenoeg niet geteeld.
Voor het wokrecept die ik in gedachten had, moest ik dus opnieuw de deur uit.
Tot ik dacht aan het zakje gedroogde porcini die veel te weinig wordt gebruikt.
Zou dit geen super alternatief zijn?

<!--more-->

Week de gedroogde porcini 30 minuten in heet water.
Haal de porcini uit het vocht en snij in stukken.
Zeef het vocht en gooi niet weg!
Verhit een wok en bak de wortelen en venkel enkele minuten.
Voeg de lente-uitjes, de look, de gember, de paksoi toe en wok verder tot de groenten beetgaar zijn.
Doe de stukjes porcini, het vocht van de porcini (10 eetl.), sojasaus erbij en breng op smaak met peper, zout en pili-pili.
Werk af met koriander en sesamzaadjes.
Serveer met rijst of noedels.

<b>Tip: </b>

Lekker met een handvol postelein die je er op het laatste door de warme groenten mengt.
Je kan ook eens een losgeklopt ei mee wokken.
Chinese kool past hier ook bij.


