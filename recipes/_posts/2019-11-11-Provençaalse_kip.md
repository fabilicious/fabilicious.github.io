---
date: 2019-11-11
title: Provençaalse kip
categories:
  - hoofdgerechten
featured_image: /images/kipprovencale1200.jpg
recipe:
  servings: 4 pers
  ingredients_markdown: |-
    * 1 grote kip (ca. 1,5kg) in stukken verdeeld of 8 bovenbillen
    * 250g champignons in schijven gesneden
    * 1 rode paprika in reepjes gesneden
    * 20g zilveruitjes vers of diepvries
    * 1 teentje look geperst
    * 4 grote rijpe tomaten of een blik tomaten in stukjes 400g
    * 1 dl droge witte wijn
    * 60ml room
    * een beetje pili-pili
    * peper en zout    
---
Provençaalse kip om vingers en duimen af te likken.
Maak dit gerust de dag voordien, de smaken komen dan nog beter tot hun recht.
Lekker met vers gebakken frietjes, kroketjes of ovengeroosterde aardappelen.
Je kan er ook nog wat veldsla bij serveren.

<!--more-->

De kip kruiden met peper en zout en in wat boter of margarine bruin bakken.
Uit de pot nemen en de zilveruitjes met de rode paprikareepjes in het braadvocht laten sudderen. Na een 10-tal minuten de champignons toevoegen, alsook het uitgeperste knoflook teentje en 5 minuten verder laten stoven. De tomaten, de witte wijn en de pili-pili toevoegen. Dit alles laten sudderen tot de saus is ingedikt. De room erbij gieten en de stukken kip in de saus leggen. Nog enkele minuten laten doorwarmen.
Naar smaak bijkruiden met peper, zout en eventueel nog pili-pili.

<b>Tip: </b>

Voor een optimaal resultaat is het aan te raden om de avond voordien dit gerecht klaar te maken. De dag zelf hoef je het slechts op te warmen.






