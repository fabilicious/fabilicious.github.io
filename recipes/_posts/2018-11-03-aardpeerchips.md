---
date: 2018-11-03
title: Aardpeerchips
categories:
  - aperitiefhapjes
featured_image: /images/aardpeerchips1200.jpg
recipe:
  servings: 
  ingredients_markdown: |-
    * Enkele aardperen
---
In onze moestuin worden de aardperen weer massaal geoogst.
Eenmaal je aardperen begint te telen dan geraak ze nog moeilijk kwijt.
Je moet maar een knol vergeten te oogsten en het jaar erop komen ze opnieuw tevoorschijn.
Ik zal dan naar jaarlijkse gewoonte weer vrienden, buren, familieleden,… met dezelfde 
vraag lastig vallen. “Kan ik jullie plezieren met wat aardperen?“
Gelukkig is het een dankbare knol die je in veel gerechten kan verwerken.

Aardpeerchips is een lekker aperitiefhapje, maar kan ook als afwerking van een gerechtje gebruikt worden.
Heb inmiddels 2 versies, gefrituurd en in de oven gebakken.
<!--more-->

Enkele aardperen met de schil zeer goed wassen en drogen.
Met een mandoline of komkommerschaaf schijfjes raspen.

Versie 1: Frituur op 160°C tot ze lichtbruin kleuren (3 à 4 minuten). Op keukenpapier laten uitlekken en wat zout op strooien. 

Versie 2: Leg de schijfjes naast elkaar op een siliconematje of op een lichtjes ingeolied bakpapier. Bak in de oven op 160°C tot ze mooi droog zijn. (10-tal minuten) Bestrooi na het afkoelen met wat zout.

<b>Tip: </b>
Je kan ze vooraf frituren of bakken, maar je moet ze in een kom zonder deksel bewaren.
