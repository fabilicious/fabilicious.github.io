---
date: 2019-02-03
title: Appelroosjestaart
categories:
  - taarten
featured_image: /images/Appelrozette800H.jpg
recipe:
  servings: 6 personen (taartring van 2,5cm hoog en een diameter van 16cm)
  ingredients_markdown: |-
    **Zanddeeg:**    * 225g bloem    * 1 ei (=50g)    * 115g boter    * 75g bloemsuiker    * Snuifje zout    **Frangipane:**    * 20g gesmolten boter    * 20g suiker    * 20g eidooier    * 25g amandelpoeder    **Siroop:**    * Sap van 2 citroenen    * 150g suiker    * 100g water

    **Afwerken:**    * 140g appelcompote huisgemaakt of gekocht    * 2 grote of 3  kleine rode appels (ik heb bio jonagold gebruikt)    * Afdekgelei en wat poedersuiker     
---
Deze prachtige appeltaart zag ik op het Youtube kanaal van Sweety. En ik was meteen verkocht.De jonge patissier uit Watermaal-Bosvoorde post regelmatig filmpjes van overheerlijke zoetigheden.De filmpjes zijn kort en duidelijk. Super voor iemand met weinig geduld zoals ik.Het recept heb ik wat aangepast. Ik hou meer van zanddeeg dan van bladerdeeg.Het vergt wat tijd om al de roosjes te vormen, maar het is een eyecatcher.

<!--more-->

**Zanddeeg**De zachte boter en de bloemsuiker kneden, dan het ei, het zout en de gezeefde bloem toevoegen. Niet te lang kneden.Het deeg in plasticfolie verpakt in de koelkast laten opstijven.Je kan ze enkele dagen zo in de koelkast bewaren of in porties van ongeveer 125 g verdelen en in de diepvries stoppen. Zo heb je altijd wat in voorraad!Of je kan ook met een restje deeg een rol vormen,laten opstijven, schijfjes snijden en afbakken.Zo heb je een heerlijk koekje voor bij de koffie of thee.Het deeg in de ring plaatsen, met een vork wat gaatjes inprikken en 1uur afgedekt in de frigo plaatsen.Dit is nodig omdat het deeg niet zou krimpen tijdens het bakken.

**Frangipane**Al de ingrediënten samen mengen.De frangipane over het het deeg verdelen en 25 minuten bakken op 160°C.**Siroop**Al de ingrediënten aan de kook brengen en laten afkoelen tot 50°C.**Afwerken**
Klokhuis van de appels verwijderen.Fijne schijfjes met mandoline of met een mes snijden.De appelschijfjes een 10-tal minuten in de siroop laten zacht worden.Goed in de gaten houden dat de schijfjes niet te zacht worden!Uithalen en op keukenpapier laten drogen.6 schijfjes dakpansgewijs leggen en oprollen.Bovenaan het roosje een beetje openduwen.De taart vullen met appelcompote en de roosjes erin zetten.Verder bakken op 160°C gedurende 30 à 35 minuten.Op een rooster laten afkoelen.
De afdekgelei verdunnen met een beetje water en lichtjes opwarmen. De roosjes hiermee instrijken. Bestrooi met poedersuiker net voor je de taart aan tafel serveert.


