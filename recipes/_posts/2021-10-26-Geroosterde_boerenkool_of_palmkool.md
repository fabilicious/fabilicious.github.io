---
date: 2021-10-26
title: Geroosterde boerenkool of palmkool
categories:
  - bijgerechten
featured_image: /images/geroosterde_boerenkool1200.jpg
recipe:
  servings: 
  ingredients_markdown: |-
    * 400g boerenkool of palmkool
    * 3 teentjes look
    * 4 eetlepels olijfolie
    * zeezout en zwarte peper
---
Nooit echt fan geweest van boerenkool of palmkool tot ik ze in de oven ging roosteren.
De bladeren worden in de oven heel krokant en je bekomt eigenlijk chips van kool.
En hier kan je nu werkelijk alle kanten mee op. 
Een gezond aperitiefhapje, als extraatje bij een dampende curry, een crunchy topping tussen een hamburgerbroodje of verwerkt in een slaatje.
Ik zou zeggen: 'proberen maar!'

<!--more-->

Verwarm de oven op 120°C.
Was de kool en snijd de dikke nerf van de kool af.
Dep met een keukenpapier of gebruik een slazwierder om de bladeren te drogen.
Leg de kool en de teentjes look op een bakplaat, besprenkel met de olijfolie en bestrooi met peper en zout.
Rooster de kool 20 à 30 minuten of tot de kool krokant gebakken is.
Neem uit de oven en leg de bladeren op keukenpapier om het overtollige vet te verwijderen.




