---
date: 2019-12-30
title: Cannelés Bordelais
categories:
  - koekjesEnKleinGebak
featured_image: /images/cannele20191200.jpg
recipe:
  servings: circa 35 mini cannelés
  ingredients_markdown: |-
    * 500g volle melk (375g en 125g)    * 50g boter    * 300g fijne kristalsuiker    * 150g bloem (gezeefd)    * 2 eieren    * ½ vanillestok    * 40g rhum (Negrita)    * cacaoboter of bakspray   
---
Het typisch koekje uit de streek rond Bordeaux.
Ze horen gekarameliseerd te zijn aan de buitenkant en moelleux aan de binnenkant met een vleugje rhum.
Meestal worden ze heel donker gebakken, zelfs een beetje verbrand. Al heb ik hier mijn bedenkingen bij.
De vormen voor cannelés zijn oorspronkelijk gemaakt van koper (duur in aankoop) en worden ingevet met bijenwas.
Tegenwoordig heb je ook de siliconen vormen. Gewoon formaat of mini. 
Vet ze lichtjes in met cacaoboter of bakspray. Dit bevordert het karameliseren.
Het is een wispelturig deeg en heb verschillende recepten uitgeprobeerd om uiteindelijk tot een mooi en lekker resultaat te komen.


<!--more-->

375g melk met het  merg van de vanillestok  en de boter opwarmen, tot de boter volledig gesmolten is.Pan van het vuur nemen en de rest van de melk toevoegen. Botermengsel  beetje per beetje bij de bloem toevoegen.Eieren loskloppen en de rhum toevoegen. Dit bij het deeg gieten en voorzichtig mengen.In de koelkast 1 nacht afgedekt bewaren. Het beslag wordt dikker met in de koelkast te staan.
Oven en bakplaat voorverwarmen op 200°C. De siliconen vormpjes met de gesmolten cacaoboter instrijken. Deze vullen tot 2 à 3 mm onder de rand. Bakken op 180° gedurende 40 à 50 minuten.Je laat ze best afkoelen in de vorm. 
Zijn ze na het ontvormen nog te bleek dan kan je ze, zonder de vorm, in de oven nog wat langer bakken.

<b>Tip: </b>

De cannelés zijn het best de dag zelf.
Het beslag kan je 4 dagen in de koelkast bewaren. Ik bak enkel wat ik nodig heb, de rest bak ik later af. 

Bron : [Meilleur du chef](https://www.meilleurduchef.com)
