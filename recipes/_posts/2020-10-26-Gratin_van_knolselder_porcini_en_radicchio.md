---
date: 2020-10-26
title: Gratin van knolselder, porcini en radicchio
categories:
  - vegetarisch
featured_image: /images/gratin_knolselder21200.jpg
recipe:
  servings: 3 Ã  4 personen
  ingredients_markdown: |-
    * 300g kleine aardappelen ( jonge aardappelen hoef je niet te schillen)
    * 300g knolselder, in blokjes van 1,5 cm gesneden
    * 250g kastanjechampignons, in schijven gesneden
    * 20g gedroogde porcini
    * 1 teentje look, fijngesneden
    * 1 sjalot, fijngesneden 
    * 200 ml room of sojaroom
    * 1/2 groentebouillonblokje
    * 5 eetlepels parmezaanse kaas (50g)
    * 2 takjes tijm, blaadjes van de tak ritsen (kan ook met gedroogde tijm)
    * 1 radicchio
    * 5 eetlepels olijfolie
    * 3 eetlepels cabernet sauvignon-azijn    * peper en zout
---
Een winterse gratin met aardse smaken. De topping van radicchio geeft samen met de vinaigrette een frisse toets. Een op het eerste zicht vreemde combo, maar superlekker.

<!--more-->

Week de gedroogde porcini 30 minuten in 300ml heet water. Haal de porcini uit het vocht en snij in stukken. Zeef het vocht en gooi niet weg!
Kook of stoom de aardappelen en de knolselder apart gaar.
Stoof de sjalot en de look enkele minuten en voeg dan de porcini en kastanjechampignons en tijm toe. Laat verder sudderen tot ze klaar zijn.

Neem een ovenschaal en doe er de aardappelen, knolselder en champingons in.
Kook het vocht van de porcini samen met de room en het bouillonblokje in tot sausdikte.
Voeg 3 eetlepels parmezaanse kaas toe en breng op smaak met peper en eventueel nog wat zout.
Giet dit over de groenten en bestrooi met de overgebleven parmezaanse kaas.
Plaats onder de grill tot het mooi is gekleurd.

Scheur de radicchio in stukken en breng op smaak met olijfolie en cabernet sauvignon-azijn.
Serveer dit bij de gratin.

<b>Tip: </b>

Wij eten dit als vegetarisch hoofdgerecht, maar kan evengoed geserveerd worden met een stukje gebakken vlees. 
