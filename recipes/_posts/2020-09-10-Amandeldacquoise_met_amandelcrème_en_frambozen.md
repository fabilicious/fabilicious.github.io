---
date: 2020-09-10
title: Amandeldacquoise met amandelcrème en frambozen
categories:
  - taarten
featured_image: /images/amandeldacquoise_frambozenCU1200.jpg
recipe:
  servings: 8 à 10 personen
  ingredients_markdown: |-
    **Amandeldacquoise:**
    * 190g eiwit    * 90g suiker    * 50g bloem    * 340g broyage (170g amandelpoeder en 170g poedersuiker)    * Amandelschilfers    **Amandelcrème:**
    * 75g amandelsiroop (Toschi)    * 75g melk    * 30g limoensap    * 1 blaadje gelatine (in koud water geweekt)    * 3 eidooiers     * 38g suiker
    * 15g vanillepoeder
    * 1 eetlepel koude melk    * 285g room 

    **Afwerken:**
    * 250g à 300g frambozen  
---
Een fris, luchtig taartje: combo van amandel, limoen en frambozen.

<!--more-->

**Amandeldacquoise**

Eiwit opkloppen en de suiker er geleidelijk aan toevoegen. Bloem en broyage mengen en heel voorzichtig met een spatel onder het eiwit mengen. Op een siliconen matje 2 rondjes van 25 cm diameter spuiten. Bestrooien met amandelschilfers.In een voorverwarmde oven van 190°C 12 à 15 minuten bakken.

**Amandelcrème**

Breng  melk, amandelsiroop, limoensap aan de kook. Dooiers met de suiker en vanillepoeder loskloppen met 1 eetlepel koude melk. Een beetje kokende melk al roerend op het eimengsel gieten. Dit mengsel bij de kokende melk kloppen. Tot aan het kookpunt brengen en zeer goed blijven roeren.Voeg gelatine toe en giet in een andere kom, afdekken met plasticfolie.Laat afkoelen in de koelkast tot 25°C.Klop room lobbig. Pudding mooi glad kloppen alvorens de room erbij te doen.Giet in een spuitzak en laten opstijven in de koelkast!

**Afwerken**Op de dacquoise amandelcrème spuiten, bedekken met frambozen en daarop opnieuw een rondje dacquoise leggen. Bestrooien met poedersuiker.
Mogelijk heb je nog wat amandelcrème over. Deze kan je daags nadien in glaasjes spuiten en afwerken met enkele frambozen als dessertje.

![](/images/Amandeldacquoise_frambozen1200.jpg)
