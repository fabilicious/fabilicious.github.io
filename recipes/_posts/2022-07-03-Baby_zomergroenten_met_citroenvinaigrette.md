---
date: 2022-07-03
title: Vroege zomergroenten met citroenvinaigrette
categories:
  - vegetarisch
featured_image: /images/babyzomergoenten_citroenvinaigrette1200.jpg
recipe:
  servings: 3-4 personen
  ingredients_markdown: |-
    * 175g vers gedopte tuinbonen (ongeveer 900g bruto), of diepvries
    * 110g fijne baby worteltjes of wortelen in fijnere repen gesneden
    * 110g verse gedopte erwtjes (ongeveer 350g bruto), of diepvries    * 5 lente-uitjes, enkel wit gedeelte of diepvries zilveruitjes

    ** Citroenvinaigrette:**
    * 1,5 eetlepel citroensap
    * zeste van 1/2 citroen
    * 1 eetlepel witte wijnazijn
    * 4 eetlepels goede olijfolie, met een niet al te uitgesproken smaak
    * 1 theelepel mosterd of volgens het recept mosterdpoeder

    * 1 eetlepel fijngesneden groene kruiden ( koriander, bieslook, peterselie, het groen van de lente-uitjes…)
---
Dit vegetarische bijgerecht met jonge vroege zomergroenten, overgoten met een een friszure citroenvinaigrette, kan je zowel koud als warm serveren.

<!--more-->

De gedopte tuinbonen 1 minuut stomen of koken. Onmiddellijk met koud water spoelen en laten uitlekken.
De tuinbonen worden nu voor de tweede maal gedopt. Het velletje komt zo los van de tuinboon. Dit moet niet, maar het is veel lekkerder van smaak.
De wortelen met de uitjes ongeveer 3 minuten stomen of koken. De erwtjes toevoegen en 1 à 2 minuten verder laten stomen of koken tot al de groenten beetgaar zijn.

Maak ondertussen de vinaigrette. Meng al ingrediënten in een afsluitbare beker of pot. Sluit af met het deksel en schud tot je een homogene vinaigrette bekomt.

Doe al de groenten in een kom, giet er de vinaigrette over en bestrooi met de groene kruiden. Alles voorzichtig omroeren.


Bron: Delia Smith’s summer collection
