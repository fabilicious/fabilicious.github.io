---
date: 2021-03-18
title: Pasteis de nata
categories:
  - koekjesEnKleinGebak
featured_image: /images/pasteisdenata1200.jpg
recipe:
  servings: 9 stuks
  ingredients_markdown: |-
    * 1 rol bladerdeeg met echte boter    * 200g volle melk    * 50g room    * 150g water
    * 125g suiker    * citroenschil van 1/2 gewassen citroen (liefst bio)    * 1/3 kaneelstokje    * 1/4 vanillestok, overlangs snijden en het merg eruit schrapen    * snuifje zout    * 20g bloem     * 10g vanillepuddingpoeder of maizena of bloem    * 80g dooiers    
---
Pasteis de nata of pasteis de Belem, wie kent dit Portugese gebakje niet?
Knapperig bladerdeeg gevuld met een aromatische romige crème.
Kies voor een kwaliteitsvolle bladerdeeg met echte boter of de moedigen onderons kunnen die zelf maken.


<!--more-->

Suiker, citroenschil, kaneel, vanillestok en merg, water tot 105°C laten koken. Siroop laten afkoelen.
Je kan dit de dag voordien doen en in de koelkast bewaren, zodat de kruiden goed infuseren.
Bij gebruik opnieuw opwarmen.Bladerdeeg zo fijn mogelijk oprollen. Schijfjes van 2,5 cm snijden. Leg de schijven met de vlakke kant op een werkvlak en duw plat tot een fijn, rond lapje deeg. Plaats deze in de beboterde vormen en duw de kanten zachtjes aan tot je soort kommetje hebt (ik gebruik muffinvormen).In de koeling 30 minuten laten rusten.
Bloem en vanillepoeder in een steelpan doen en beetje per beetje de koude melk en de room toevoegen. Goed kloppen, opgelet klonters! Snuifje zout toevoegen.Laten opkoken tot een dikke bechamelsaus.De lauwe siroop (kruiden verwijderd) toevoegen. En enkele minuten laten afkoelen.Dooiers loskloppen en het mengsel toevoegen. Het is iets minder vast dan pap.Het is vloeibaarder dan een banketbakkersroom.Verdeel de crème in de bladerdeegkuipjes  tot net onder de rand.

![](/images/pasteisdenatastap11200.jpg)

Heb je wat pudding over bak die ook mee in een beboterde muffinvorm.Bakken op 230°C gedurende 15 à 20 minuten. Hou ze goed in de gaten!
Verlaag indien nodig de temperatuur als ze nog niet klaar zijn, maar al te donker worden.Lauw uit de vorm halen.

![](/images/pasteisdenatastap21200.jpg)Bestrooien met poedersuiker en kaneel naar keuze.


<b>Tip: </b>

Vers uit de oven zijn ze het allerlekkerst.
Maar je kan ze ook in de koelkast bewaren en daarna 15 à 20 seconden in de microgolfoven opwarmen.


