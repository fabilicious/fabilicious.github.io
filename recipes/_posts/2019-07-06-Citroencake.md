---
date: 2019-07-06
title: Citroencake
categories:
  - cake
featured_image: /images/citroencake800.jpg
recipe:
  servings: voor 1 springvorm van 25cm diameter of 2 kleinere cakevormen
  ingredients_markdown: |-
    **Cake:**
    * 200g bloem
    * 8g bakpoeder
    * 200g suiker
    * 4 eieren
    * 140g zure room
    * Zeste van 1 citroen
    * 4 eetlepels citroensap
    * 115g arachide-of zonnebloemolie

    **Siroop:**
    * 4 eetlepels bloemsuiker(25g)
    * 3 eetlepels citroensap    
---
Verwen je gasten met deze overheerlijke citroencake. Succes gegarandeerd.
Een smeuige cake zonder boter. Jawel, je leest het goed! Geen klomp boter die we meestal in een cake terugvinden. Neem vlug een kijkje hoe het wordt gemaakt.


<!--more-->

**Cake**

De metalen bakvorm bekleden met bakpapier. Gebruik je een siliconen vorm dan strijk je deze in met olie.
Bloem en bakpoeder zeven en mengen met suiker.
In een andere kom de eieren, zure room, zeste van citroen, citroensap en de olie samen kloppen.
Bij het bloemmengsel roeren en in de vorm gieten.
Ongeveer 45 à 60 minuten bakken op 170°C.
Gebruik je meerdere vormen dan zullen die minder lang in de oven moeten.
Verlaag de temperatuur van de oven als je cake nog niet gaar is, maar reeds donker kleurt.
De cake is gaar als je er met een naald in prikt en deze er droog uitkomt.

**Siroop**

Bloemsuiker en citroensap laten opkoken.
De cake hiermee bestrijken zodra het uit de oven komt.

<b>Tip: <b/>

Voor het citroensap voorzie je best 2 citroenen om zeker voldoende sap te hebben.

Bron: Anne Descheemaker Spermalie Brugge







