---
date: 2023-07-09
title: Gele courgettesoep met dragon
categories:
  - soep
featured_image: /images/gelecourgettesoep1200.jpg
recipe:
  servings: 4 à 6 personen
  ingredients_markdown: |-
    * 750g gele courgette of groene (3-tal courgetten niet geschild)
    * 1 grote sjalot of ui, fijngesneden
    * 1 liter kippenbouillon
    * 1 takje dragon, de blaadjes van de steel halen en fijnsnijden
    * 1 koffielepel witte wijnazijn
    * 2 afgestreken eetlepels griesmeel
    * een scheutje olijfolie
    * peper en zout
    
---
Een zomers soepje, zacht van smaak door de gele courgettes. De dragon zorgt voor dat klein tikkeltje extra. Het griesmeel dat we als bindmiddel gebruiken geeft een aangename structuur aan de soep. 
Deze heerlijke soep eten we meestal warm, maar koud kan het ook.

<!--more-->

Schaaf met een mandoline enkele flinterdunne plakjes courgette en zet in de koelkast. 
De rest van de courgette snijd je in blokjes.
Verhit een beetje olijfolie in een kookpot en fruit de sjalot glazig.
Voeg de blokjes courgette toe, bouillon, dragon, wijnazijn en breng aan de kook.
Roer het griesmeel erdoor en kook 20 à 25 minuten op een zacht vuur.
Mix de soep en breng op smaak met peper en eventueel nog wat zout en misschien nog wat dragon.
Verdun indien nodig met een beetje bouillon.
Serveer in kommen en werk af met de flinterdunne schijfjes courgette.



