---
date: 2021-11-11
title: Pompoen-linzenballetjes
categories:
  - vegetarisch
featured_image: /images/pompoen_linzenballetjesV21200.jpg
recipe:
  servings: ca.30stuks
  ingredients_markdown: |-
    * 250g rode linzen
    * 200g Butternutpompoen, grof geraspt
    * 2 teentjes look, gepeld
    * 3 à 4 lente-uitjes, fijngesneden
    * 80g vers gemalen zuurdesembrood of andere brood
    * 140g gemalen emmentaler kaas
    * 1 theelepel komijnpoeder
    * zwarte peper en zout
    * 1/2 tot 1 afgestreken eetlepel rozenharissa of andere harissa     * 120g poleneta
---
Bij het schrijven van dit recept had ik er al een goed gevoel bij, maar was toch nog ongelooflijk verbaasd hoeveel smaak er in deze kleine balletjes zaten.
Een gezond aperitiefhapje of een volwaardige vegetarische maaltijd als je er een couscoussalade bij serveert! 

<!--more-->

Doe de linzen in een kookpot samen met de teentjes look en bedek met water.
Kook tot de linzen beetgaar zijn. Opgelet dit gaat vrij vlug! Reken op een 6-tal minuten
ongeveer.
Giet ze af en doe de helft in een keukenrobot samen met de teentjes look en mix tot een homogene massa.
Voeg behalve de polenta, al de andere ingrediënten toe.
Meng het geheel goed door.
Laat een uurtje afkoelen in de koelkast.
Vorm nu balletjes ter grootte van een pingpongbal en rol in de polenta.
Verhit wat olie in een pan en bak ze rondom goudbruin en lekker krokant.
Serveer met een raïta of chutney of gewoon met wat yoghurt.



