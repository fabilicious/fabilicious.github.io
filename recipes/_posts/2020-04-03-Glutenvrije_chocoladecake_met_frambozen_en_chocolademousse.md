---
date: 2020-04-03
title: Glutenvrije chocoladecake met frambozen en chocolademousse
categories:
  - cake
featured_image: /images/glutenvrije_chocoladecake_frambozen_chocolademousse800.jpg
recipe:
  servings: 1 cake
  ingredients_markdown: |-
    **Glutenvrije chocoladecake:**
    * 135g amandelpoeder
    * 100g boter, gesmolten
    * 100g suiker
    * 100g pure chocolade 70% 
    * 3 eieren
    * 20g amaretto
    * 3 druppels amandelessence
    * 7g glutenvrije bakpoeder
    * mespuntje zout    * 1/2 bakje frambozen vers of diepvries
    * 1 à 2 eetlepels frambozenconfituur

    **Chocolademousse:**
    * 11Og melkchocolade Caramélia van Valrhona 36% cacao
    * 220g room 35% vet
---
Een fantastische glutenvrije chocoladecake met verschillende opties.
Met of zonder frambozen en ook de chocolademousse kan je achterwege laten.
De chocoladecake zelf is een recept van onze Belgische toppatissier Roger Van Damme. Ik heb enkel het bakpoeder vervangen door glutenvrije bakpoeder (niet alle bakpoeders zijn glutenvrij!) en heb er wat frambozen aan toegevoegd. Dit zorgt voor een frisse toets.
De luchtige chocolademousse komt van de Franse topper Christophe Michalak.
Kortom Fabilicious meets Van Damme meets Michalak.


<!--more-->

**Chocolademousse**

Begin de dag ervoor met deze mousse.
Breng de room aan de kook en giet over de in stukken gehakte chocolade.
Meng grondig met een klopper.
Laat afkoelen en bewaar een nacht (of minstens 6 uur) in de koelkast.

**Glutenvrije chocoladecake**

Verwarm de oven op 175°C.
Klop de eieren met de suiker wit.
Smelt de chocolade en giet er de gesmolten boter bij.
Voeg de amandelpoeder, bakpoeder, amandelessence en amaretto bij de eieren.
Meng daarna de chocolade erdoor.
Vul een ingevette cakevorm met de helft van het beslag, verdeel de frambozen en dek af met de rest van het mengsel.
Bak gedurende 30 à 40 minuten.
Laat de cake afkoelen.
Roger van Damme snijdt met een broodmes de bovenkant van de cake af, zodat de cake bovenaan plat en recht is.
Ik heb de cake gewoon omgedraaid zodat de vlakke onderkant nu bovenkant wordt.
Smeer de bovenkant in met een fijne laag frambozenconfituur.

Klop de chocolademousse op. Opgelet dit gaat vrij vlug!
Doe de mousse in een spuitzak met een Sint- Honoré spuitmond.
En spuit op de cake. Je gaat waarschijnlijk wat mousse over hebben.
De verleiding zal groot zijn om deze onmiddellijk op te smullen.
Doe liever de rest in een kommetje en serveer bij de cake.
Decoreer eventueel met de overgebleven frambozen.

<b>Tip: </b> 

Decoreer aanvullend met Crispearls Salted Caramel van Callebaut. Deze zijn enkel verkrijgbaar in de Horeca-groothandel.





