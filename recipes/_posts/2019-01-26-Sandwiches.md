---
date: 2019-01-26
title: Sandwiches
categories:
  - broodEnOntbijtgranen
featured_image: /images/sandwiches3 1200.jpg
recipe:
  servings: 50 stuks
  ingredients_markdown: |-
    * 1 kg wit brood bloem (ik gebruik graag T55 van Auchan)
    * 5 dl lauwe melk
    * 70g verse gist
    * 2 eieren
    * 15g zout
    * 70 à 150g suiker 
    * 200g zachte boter
    * 1 losgeklopt ei om te doreren   
---
Sandwiches, een klassieker voor de zondagmorgen.
Makkelijk op voorhand te bakken en in de diepvries te stockeren.
De sandwiches, net uit de oven, half afgekoeld in plastic diepvrieszakjes verdelen en onmiddellijk sluiten. Op deze manier komt er nog wat stoom vrij in het zakje en zorgt dit ervoor dat de sandwiches niet uitdrogen. Volledig laten afkoelen en invriezen. Voor gebruik ontdooien en 3 minuutjes in de oven (150°C) warmen.

<!--more-->

Roer de gist in de lauwe melk.
Bloem mengen met de opgeloste gist, de eieren, de suiker, het zout en als laatste de boter.
Het deeg in de keukenrobot 8 à 10 minuten kneden of 20 minuten met de hand.
30 minuten onder plasticfolie laten rijzen op een warme plaats (26°C).
Ik plaats het deeg in de oven en verwarm tot 26°C. Eenmaal de temperatuur is bereikt doe ik de oven uit.

Na de rijs de lucht uit het deeg duwen. Dit kan je door gewoon met de hand het deeg enkele malen plat te slaan.
Stukken deeg van 40g afwegen.

Opbollen en met de mooie kant naar beneden 10 minuten onder plasticfolie laten rusten.

![](/images/sandwiches1 1200.jpg)
Duw elk bolletje plat en rol tot sandwiches.

![](/images/sandwiches2 1200.jpg)

Dek af en laat 45 minuten rijzen.2 x voorzichtig doreren. 
Bak 8 minuten op 210°.


<b>Tip: </b>

Meestal wordt er 90g suiker gebruikt voor normale sandwiches en 150g voor zoete.       
Voor mij is 70g suiker voldoende!

