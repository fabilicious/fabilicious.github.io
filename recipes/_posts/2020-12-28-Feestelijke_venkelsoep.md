---
date: 2020-12-28
title: Feestelijke venkel-wortelsoep met lookcroûtons
categories:
  - soep
featured_image: /images/venkelsoepjeV11200.jpg
recipe:
  servings: 2l
  ingredients_markdown: |-
    **Venkel-wortelsoep:**
    * 750g venkel (ca. 2 venkels), harde kern verwijderd en in grove stukken gesneden
    * 300g wortelen (3 à 4 wortelen), geschild en grof gesneden
    * 1 ui, grof gesneden
    * 1 kleine aardappel, geschild en in 2 gesneden
    * 1,5 dl kippen-of groentebouillon
    * 1dl room of sojaroom (facultatief)
    * enkele venkeltopjes of dille
    **Lookcroûtons:**
    * 130g zuurdesem brood (gewoon brood)
    * 3 eetlepels [rozemarijn-knoflookolie](https://fabilicious.be/recipes/hartigdivers/2018/09/28/rozemarijnolie/)
    
---
Een heerlijke soep met een frisse toets van venkel. Door het toevoegen van een scheutje room en enkele lookcroûtons maken we er een feestversie van.

<!--more-->

**Venkel-wortelsoep**

Verhit in een kookpot wat olie en stoof de groenten kort aan. Voeg de bouillon toe en laat alles koken tot de groenten gaar zijn. Ongeveer 25 minuten.
Mix de soep, breng op smaak met zwarte peper en verrijk eventueel met room.


**Lookcroûtons**

Snijd het brood in gelijke, kleine blokjes en doe in een kom samen met de rozemarijn-knoflookolie.
Meng alles goed en leg ze op een met bakpapier beklede bakplaat.
Bak in een voorverwarmde oven 8 à 10 minuten op 190°C.
Hou de croûtons goed in de gaten! Ze worden ineens zeer snel bruin.
Leg de gebakken croûtons op keukenpapier om het overtollige vet te verwijderen.
Bewaar in een afgesloten doos.

Serveer met enkele groene topjes venkel en croûtons.





