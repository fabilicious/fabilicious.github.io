---
date: 2023-07-23
title: Zoetzure augurken
categories:
  - bijgerechten
featured_image: /images/zoetzureaugurkenV2800.jpg
recipe:
  servings: 2 grote of 4 kleinere potten
  ingredients_markdown: |-
    * 800g augurken
    * 1 liter water
    * 75g zout
    * 4 takjes dragon of dille
    * 2 theelepels zwarte peperbolletjes
    * 4 theelepels mosterdzaad
        **Inmaakazijn:**
    * 170g rietsuiker
    * 185g gewone witte azijn (bv. De blauwe hand)
    * 5dl water
---
Als ons Polderveld augurken teelt, dan kan ik het niet laten om er mee te nemen en in te maken. Zoetzure augurken lekker van bij ons.

<!--more-->


Dag 1:
Maak de augurken schoon en prik er met een vork wat gaatjes in. Leg ze in een grote plastieken pot giet er het water bij samen met het zout. Roer om, dek de kom af en plaats 24 uren in de koelkast.

Dag 2:
Giet de augurken  met het zoute water door een zeef, spoel kort onder de kraan en laat uitlekken.
Doe de augurken in steriele bokalen, voeg de dragon, mosterdzaadjes en peperkorrels toe.

Voor de inmaakazijn breng je het water met het rietsuiker en de azijn aan de kook en roer tot de suiker is opgelost.
Giet over de augurken en laat afkoelen.
Sluit de bokalen af en plaats in de koelkast.


