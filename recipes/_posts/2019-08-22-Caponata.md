---
date: 2019-08-22
title: Caponata
categories:
  - bijgerechten
featured_image: /images/caponataV21200.jpg

recipe:
  servings: 4 personen
  ingredients_markdown: |-
    * 2 grote aubergines in stukjes van 2cm
    * 2 rode ui in elleboogjes gesneden
    * 1 à 2 teentjes look fijngesneden
    * 4 stengels bleekselderij met wat blad, ontdraad en in stukjes van 2cm gesneden
    * 1 eetlepel tomatenpuree
    * 1 eetlepel kristalsuiker
    * 3 eetlepels balsamico-azijn
    * 10 kerstomaten of tapastomaten gehalveerd
    * 1 eetlepel kappertjes
    * peper en zout
    * 1 eetlepel groene, ontpitte olijven (zwart kan ook) in schijven
    * 1 eetlepel basilicumblaadjes, grof gescheurd
    * 1 eetlepel platte  peterselie, fijngehakt
    * olijfolie    
---
Caponata is de Italiaanse ratatouille van Sicilië met als hoofdingrediënt de aubergine.
Een combinatie van gebakken (soms gefrituurde) aubergines met andere groenten in een zoetzure saus.
Een smaakbommetje, uitstekend als antipasta of met wat mozzarella als voorgerecht. Op een bruschetta met wat sla als lichte lunch en geweldig lekker bij gegrilde vis of vlees.
Dit vegetarisch bijgerecht is ook ideaal op een picknick of barbecue. 
Zet gewoon die caponata op tafel!!!! 

<!--more-->

Bestrooi de aubergines met zout en laat ze 40 minuten uitlekken in een vergiet.
Vocht voorzichtig uitduwen en met een keukenpapier droogdeppen.
Verhit een beetje olijfolie in een grote pan en smoor de ui en de bleekselderij ongeveer een 10-tal minuten.
Voeg de look en de aubergines toe en laat 20 minuten verder sudderen.
Meng de tomatenpuree erbij en laat nog 5 minuten zachtjes verder stoven.
Voeg azijn, suiker en de tomaatjes toe en laat nog 15 minuten op een zacht vuur verder garen.
Schep er ten slotte de kappertjes, olijven, basilicum en platte peterselie door. 
Kruid met peper en zout. 

Caponata is het lekkerst als hij even staat, maak dit gerust een dag van tevoren.
Misschien nog wat op smaak brengen met wat olijfolie, azijn en/of zout.

Serveer warm of op kamertemperatuur!


<b>Tip: </b>

Als je geen bleekselder lust, dan kan je dit weglaten en een andere groente in de plaats nemen. 
Je kan dit recept naar eigen smaak aanpassen.
Ook heel lekker met courgette of venkel.

