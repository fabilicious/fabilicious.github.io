---
date: 2020-01-22
title: Borlottibonen met raapstelen
categories:
  - bijgerechten
featured_image: /images/borlotti_raapstelenCU31200.jpg
recipe:
  servings: 4 personen
  ingredients_markdown: |-
    * 250g verse borlottibonen of 160g gedroogde borlottibonen (24 uren in koud water weken en ca. 6 maal het water verversen)
    * 2 bussels raapstelen
    * 1 teentje look, ongeschild en 1 teentje fijngesneden
    * 1 stengel bleekselderij, draden verwijderen en fijn snijden
    * 1 klein bosje salie
    * 8 eetlepels kookvocht
    * 8 eetlepels tomatenpassata
    * olijfolie
    * handvol peterselie, fijngehakt
    * 1/2 rode chilipeper, fijngehakt    * peper en zout
---
Weerom geïnspireerd door Locatelli.
Deze combo kan je met gebakken eendenborst, gegrilde kip of varkenshaasje serveren.

<!--more-->

Doe de borlottibonen in een grote pot en giet tweemaal het volume koud water erbij.
Voeg het ongeschilde teentje look, de salie, de bleekselderij en 2 eetlepels olijfolie toe. Voeg het zout pas toe als de bonen gaar zijn, anders worden de velletjes hard.
Leg het deksel op de pot en laat 20 à 30 minuten sudderen of tot de bonen beetgaar zijn.
Haal van het vuur, voeg zout naar smaak toe en laat de bonen in het kookvocht afkoelen.
Schep de bonen uit het kookvocht en doe ze in een schone pan.
Doe er 8 eetlepels kookvocht en de tomatenpassata bij. Verwarm alles en breng op smaak met  zout en best wat peper.
Roer de peterselie erdoor.

Verhit 3 eetlepels olijfolie in een sauspan, doe de fijngesneden look en de chilipeper erin en fruit ze enkele minuten.
Voeg de gewassen raapstelen erbij en schep ze enkele minuten om tot ze zacht zijn. Breng op smaak met peper en zout.

Schep de bonen op een bord en leg de raapstelen er bovenop.


<b>Tip: </b>

Voor een mildere smaak van de raapstelen kan je ze 1 à 2 minuten stomen en dan pas bij de look en de chilipeper voegen.
