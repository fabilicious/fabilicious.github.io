---
date: 2020-01-17
title: Kip Korma
categories:
  - hoofdgerechten
featured_image: /images/kipkorma1200.jpg
recipe:
  servings: 4 personen
  ingredients_markdown: |-
    **Kip Korma:**
    * 500g blokjes kipfilet
    * 2 sjalotten fijngesneden  
    * 2 paprika’s (geel of rood) in stukken
    * 1 courgette in stukken
    * een handvol verse of diepvries erwtjes
    * 1/2 klein blikje maïskorrels
    * 1 blik kokosmelk (400ml)
    * 3 à 4 eetlepels Korma pasta (Patak’s)
    * 2 eetlepels yoghurt
    * Facultatief ca. 20g pure geconcentreerde kokoscrème (Pure creamed coconut)     * Koriander

    **Raita:**
    * 400ml volle yoghurt
    * 1/4 komkommer 
    * 1/2 appels 
    * 1/2 theelepel of meer komijnpoeder
    * verse muntblaadjes in stukken gescheurd
 
---
Een traditionele kip Korma  bevat zeer weinig groenten. Vandaar dat ik er mijn eigen draai aan heb gegeven. Niet meer authentiek, maar wel boordevol groenten.
Ik serveer er altijd basmati- of jasmijnrijst, naanbrood en raita bij. 


<!--more-->
**Korma**

Marineer de blokjes kip in 1 eetlepel Korma en 2 eetlepels yoghurt.
Verhit een braadpan met wat olijfolie en stoof de sjalotten glazig.
Voeg de paprika’s toe en sudder een 7-tal minuten. Doe de courgettes erbij en stoof verder tot de groenten beetgaar zijn.
De kip in wat olijfolie apart aanbakken en de groenten erbij doen.
Giet de kokosmelk erbij en voeg de kokoscrème toe.
Breng aan de kook. Laat de erwtjes 2 à 3 minuten  meekoken tot ze beetgaar zijn.
Voeg de maïskorrels toe en kruid eventueel nog bij met peper en zout.
Afwerken met verse korianderblaadjes.

**Raita**
Schil de komkommer (lichter verteerbaar) en snij in brunoise.
De appel niet schillen (vitamines zitten onder de schil) en in brunoise snijden.
Meng komkommer en appel met de rest van de ingrediënten.
Ik voeg er geen zout aan toe, maar het mag natuurlijk!

<b>Tip:</b>

De kip kan je vervangen door blokjes kalkoen.
De komkommer en de appel kan je vervangen door granaatappelpitten.
Opgelet: koop zeker de Korma paste en niet de kant en klare Korma saus.

