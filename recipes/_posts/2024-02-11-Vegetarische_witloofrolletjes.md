---
date: 2024-02-11
title: vegetarische witloofrolletjes
categories:
  - vegetarisch
featured_image: /images/veggie_witloofrolletjeshalfwitV21200.jpg
recipe:
  servings: 4 personen
  ingredients_markdown: |-
    * 8 stronken witloof    * 40g boter + klontje boter
    * 40g bloem
    * 400ml à 500ml melk
    * 50g geraspte parmezaankaas
    * 100g geraspte emmental, gruyère,...
    * peper en zout
    * nootmuskaat
    * 1 grote watermeloenradijs.
---
Ik zocht al enkele jaren naar een goed vegetarisch alternatief voor hespenrolletjes met witloof.


<!--more-->

Maak de witloof schoon.
Smelt een klontje boter in een kookpan, leg er de witloof in, kruid met peper en zout en voeg een scheutje water toe.
Laat langzaam garen. Haal het deksel weg en laat al het vocht verdampen.
Leg de stronken in een vergiet en laat goed uitlekken.

Maak een bechamelsaus. Smelt 40g boter en roer er de bloem door. Laat het mengsel enkele
minuten drogen op het vuur.
Giet er al roerend de melk bij en meng met een klopper tot een gladde saus.
Voeg de parmezaanse kaas toe en breng op smaak met peper, zout en nootmuskaat.

Schil en snijd de watermeloenradijs met een mandoline of komkommerschaaf in heel dunne plakken.
Wikkel de radijs rond de witloof en in een beboterde ovenschaal.
Giet de kaassaus over de witloof en strooi er de geraspte emmental over.

Zet in een voorverwarmde oven van 180°C gedurende 20 à 30 minuten.
Op het laatste kan je de ovenschotel nog heel kort onder de grill plaatsen.

<b>Tip: </b>

Wij eten de watermeloenradijs graag beetgaar. Heb je het liever iets zachter dan kan je de plakken ( afhankelijk van de dikte ) maximum 1 minuut in kokend water laten zachter worden en dan goed uitlekken alvorens er rolletjes van te maken.

![](/images/veggie_witloofrolletjesklaar1200.jpg)
