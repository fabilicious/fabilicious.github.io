---
date: 2019-03-16
title: Marokkaanse sinaasappelbroodjes
categories:
  - broodEnOntbijtgranen
featured_image: /images/Marokkaanse_sinaasappelbroodjes1200.jpg
recipe:
  servings: 16 stuks
  ingredients_markdown: |-
    * 560g tarwebloem    * 7g droge gist    * 1,5g bakpoeder    * 9g zout (ik gebruik 5g)    * Zeste van 1 sinaasappel geraspt    * 100g ei    * 65g suiker    * 85g zonnebloemolie    * 250g volle melk 20°-25°C (ik gebruik  245g melk en 5g oranjebloesemwater)    **Afwerking:**     * 1 losgeklopt ei met een scheutje water    * parelsuiker (ik gebruik rietsuiker)
---
Super lekkere ontbijtbroodjes geparfumeerd met zeste van sinaasappel.
Dit recept komt uit de blog van Hanaâ’s Kitchen en ook Levine ('Uit de keuken van Levine') heeft ze gepost.
Ik heb er wat extra oranjebloesemwater aan toegevoegd en eet ze altijd met mijn rabarber-sinaasappelconfituur.
Deze confituur komt zeker ook nog op de blog.

<!--more-->

Meng  bloem, bakpoeder, gist, zout en geraspte sinaasappelschil in een aparte kom.Klop de eieren met de suiker in de keukenrobot luchtig en giet langzaam de olie erbij  en tot slot voeg je de melk toe (en eventueel het oranjebloesemwater).Vervang de klopper door de kneedhaak. Het bloemmengsel toevoegen en kneden tot een soepel deeg (ongeveer 15 min).Het is een kleverig deeg. Als je er een vliesje van kunt trekken dan is het goed gekneed.Vorm een bal van het deeg en leg deze in een licht met zonnebloemolie bedekte kom. 1 keer draaien zodat alle kanten van het deeg met wat olie bedekt zijn. Afdekken met plasticfolie. Laten rijzen 60 à 90 minuten.Verdeel het deeg zonder de lucht eruit te duwen in gelijke delen (65g).Rol de stukken deeg uit tot strengen van 40cm of langer. Dit gaat niet in eenmaal.Leg de streng afgedekt weg en begin opnieuw nadat je de laatste hebt uitgerold.Vouw iedere streng dubbel en draai ze rond elkaar om ze vervolgens op te rollen (niet te strak) tot een slakkenhuis. Het moet wel een plat broodje blijven.Leg de broodjes afgedekt op een bakplaat en laat verder rijzen (60 à 90 min ).Bestrijk de broodjes met het losgeklopt ei en  bestrooi  ze met suiker naar keuze.Bakken op 180° ongeveer 12 à 15 minuten. Tot ze mooi egaal bruin zijn.

**Link:**


[Hanaâ’s Kitchen](http://hanaaskitchen.blogspot.com)

[Uit de keuken van Levine](https://uitdekeukenvanarden.blogspot.com)
