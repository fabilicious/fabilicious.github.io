---
date: 2020-11-17
title: Pompoenzuurdesembrood met rozijnen
categories:
  - broodEnOntbijtgranen
featured_image: /images/pompoenciabatta2020CU1200.jpg
recipe:
  servings: 3 broden
  ingredients_markdown: |-
    * 300g pompoenpuree 
    * 275g actief zuurdesem
    * 160-190g lauw water
    * 1 theelepel honing
    * 600g bloem Type 65
    * 9g zout
    * 100g rozijnen (1 uur in water weken, daarna laten uitlekken en met een keukenpapier droogdeppen)
---
Dit fantastisch brood is niet alleen lekker van smaak, maar oogt ook zo mooi door zijn warm gele kleur. Onze favoriet: geroosterd en getopt met ricotta en huisgemaakte vijgenconfituur.

<!--more-->

De pompoen (ik neem graag een hokkaido of butternut) wassen, in stukken snijden en de zaadjes verwijderen. Wikkel de stukken in aluminiumfolie en leg ze op een bakplaat.
In een voorverwarmde oven op 180°C gedurende 40 à 60 minuten laten garen of tot de pompoen zacht is.
Schep het vruchtvlees uit de schillen en snij in blokjes. Zet een zeef op een kom en laat de pompoen in de koelkast een nacht uitlekken.
Weeg 300g pompoenpuree af. De rest kan je eventueel invriezen of in een soep verwerken.

Doe de pomoenpuree, lauw water, honing, zuurdesem, gist in een keukenrobot en meng met een klopper op een lage stand tot je een glad beslag bekomt.

Vervang de klopper door de deeghaak en voeg de bloem toe.
Mix 2 minuten op een lage stand en laat 20 minuten rusten onder plastiek.

Voeg het zout en de rozijnen toe, schakel de machine op een hogere stand en meng 4 à 5 minuten. 
Plaats het deeg in een met olijfolie ingewreven kom en strijk ook de bovenkant van het deeg met wat olijfolie in. Dek af met plastiek en laat 15 minuten rusten.

Het deeg op een werkvlak leggen en druk met de vingers tot een rechthoekige vorm. Dan vouw je het deeg zoals een brief in drieën.
Draai 90° en begin opnieuw met de vingertoppen in het deeg te duwen en vouw terug in drieën.
Het deeg in de kom leggen en 20 minuten onder plasticfolie laten rusten.

Plaats het deeg een nacht afgedekt in de koelkast. 
Haal de volgende dag het deeg uit de koelkast en laat 30 minuten staan.
Verdeel het deeg in 3 stukken.
Rol elk stuk tot 25 à 30 cm lang en druk de bovenkant wat platter.

Bekleed twee bakplaten met een siliconen mat en bestuif royaal met bloem.
Leg de stukken deeg op de bakplaten. Stuif de bovenkant met wat bloem en bedek met plasticfolie of een theedoek.
Laat 4 uur rijzen tot het deeg in volume verdubbeld is.
Verwarm de oven op 210°C.
Besproei de bovenkant met water en bak 20 à 25 minuten tot de korst goudbruin is en de broden licht aanvoelen.
Laat ze op een rooster afkoelen.

<b>Tip: </b>

De schillen van de hokkaido of butternut zijn eetbaar, maar worden in dit recept niet gebruikt. Ik verwerk ze in mijn soep.
Zero waste.
