---
date: 2023-05-14
title: Gemarineerde asperges met pompelmoes
categories:
  - aperitiefhapjes
featured_image: /images/gemarineerde_asperges_pompelmoes1200.jpg
recipe:
  servings: 4 personen als aperitiefhapje of 2 personen als voorgerecht
  ingredients_markdown: |-
    * 4 asperges    * 1/2 roze pompelmoes

    **vinaigrette:**
    * 2 koffielepel witte wijnazijn
    * 2 koffielepels olijfolie of zonnebloemolie
    * circa 5 koffielepels pompelmoessap
    * 4 basilicumblaadjes of meer in fijne reepjes gesneden
    * peper en zout
---
Gemarineerde asperges met roze pompelmoes!
Een gezond, feestelijk getint aperitiefhapje of als voorgerecht, geserveerd met een in de boter gebakken toast.
Dit recept, weliswaar wat vereenvoudigd, komt uit het kookboek ’Koken voor vrienden’ van Marleen De Naeyer.  

<!--more-->

Schil de asperges en snijd in stukjes van 4cm, snijd daarna elk stukje in 4, maar de punten in 2.

Doe de aspergebalkjes in koud, licht gezouten water en breng aan de kook.
Laat 2 à 3 minuten koken. Giet het water van de asperges af en verfris ze onmiddellijk met koud water.
Pel de pompelmoes à vif en vang het sap op.
Snijd de partjes pompelmoes plat in 2 of 3 mooie dunne plakjes.
Meng voor de vinaigrette al de ingrediënten samen en verdeel over de asperges.
Laat de asperges ongeveer 2 uur marineren.
Schik de aspergebalkjes op een bedje van pompelmoesschijfjes en lepel er een beetje vinaigrette over.


