---
date: 2022-12-13
title: Peterseliewortelsoep
categories:
  - soep
featured_image: /images/peterseliewortelsoepV21200.jpg
recipe:
  servings: 2l
  ingredients_markdown: |-
    * 400g peterseliewortel, geschild en in grove stukken gesneden
    * 200g prei, grof gesneden
    * 40g rijst    * 1,5 l kippen - of groentebouillon
    * enkele blaadjes van de peterseliewortel of gewoon wat peterselie, fijngesneden
    * facultatief geroosterde uitjes (kant en klaar)
---
De soep van de dag is een hartverwarmende crèmesoep van peterseliewortel zonder toevoeging van room.
De peterseliewortel of soms ook wortelpeterselie genoemd is familie van de peterselie.
Lijkt op een kleine pastinaak, maar is witter van kleur. Het heeft een zachte, zoete smaak en zorgt na het mixen van de soep voor een romige toets.
Het groene blad kan je gebruiken om de soep te garneren, deze heeft alleen minder smaak dan de platte - of krulpeterselie.
 

<!--more-->

Doe de peterseliewortel, prei, rijst en bouillon in een kookpot en laat 20 à 25 minuten zachtjes koken.
Mix de soep fijn en breng op smaak met peper en eventueel wat zout.
Verdeel de soep in kommetjes, strooi er een beetje peterselie over en als extra kan je er geroosterde uitjes bij serveren.




