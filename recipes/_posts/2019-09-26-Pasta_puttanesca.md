---
date: 2019-09-26
title: Pasta puttanesca
categories:
  - Pasta
featured_image: /images/puttanesca41200.jpg
recipe:
  servings: 2 personen
  ingredients_markdown: |-
    * 250g pasta
    * 2 teentjes look fijngesnipperd
    * 1/2 of 1 rode chilipeper, ontpit en fijngesneden
    * 2 grote eetlepels kappertjes
    * 70g zwarte olijven (in zijn geheel of in schijfjes gesneden)
    * 50g tomatenpuree 
    * 50ml water
    * 400g gepelde en in stukken gesneden tomaten,vers of uit blik 
    * 8 ansjovisfilets op olie (uitgelekt en fijngesneden) of 70g gerookte kalkoenreepjes 
    * 2 à 3 eetlepels olijfolie
    * 2 eetlepels basilicum in reepjes gesneden
    * paprikapoeder naar smaak (om het zuur van de tomaten wat te neutraliseren)
    * peper, zout     * vers geraspte parmezaanse kaas voor de afwerking
---
3 mogelijke versies voor deze pasta puttanesca: de klassieker met ansjovis, een met gerookte kalkoenreepjes voor wie niet van ansjovis houdt en een veggie met courgetteblokjes.

<!--more-->

Verhit wat olijfolie in een kookpot en stoof de look, de chilipeper, de ansjovis of de kalkoenreepjes en 1 eetlepel basilicum aan.
Voeg de tomaten, de tomatenpuree, water, kappertjes toe en laat alles op een zacht vuurtje 10 à 15 minuten sudderen. Tot de saus wat is ingedikt.
Meng de olijven onder de saus en breng indien nodig nog op smaak met peper en zout. 
Kook de pasta beetgaar. Meng de saus onder de pasta en serveer met vers geraspte parmezaanse kaas en de rest van de basilicum.


<i>Tip:</i>
Voor een vegetarische versie voeg ik er 1 courgette, in blokjes gesneden en gebakken, aan toe in plaats van de ansjovis of gerookte kalkoenreepjes.

