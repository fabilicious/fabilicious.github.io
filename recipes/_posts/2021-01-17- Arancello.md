---
date: 2021-01-17
title: Arancello
categories:
  - zoetDivers
featured_image: /images/sanguinello1200.jpg
recipe:
  servings: ca 1,7l
  ingredients_markdown: |-
    * 5 à 8 bloedappelsienen (liefst bio-wijnappelsienen)    * 500g alcohol van 96° of van tenminste 90°
    * 500g suiker
    * 750g water
---
De periode van de bloedappelsien of ook wel wijnappelsien genoemd is weer aangebroken.
Het korte seizoen van deze bloedmooie appelsien loopt van januari tot maart. 
Bijzonder voor zijn aromatische friszoete smaak en aantrekkelijk door de wijnrode kleur.
Naarmate de bloedappelsien rijpt wordt het vruchtvlees dieprood van kleur en zoeter van smaak.
Het is dan ook niet te verwonderen dat het zusje van de limoncello, de arancello, zeer subtiel en verfijnd is van smaak.
 

<!--more-->

Schil de bloedsinaasappelen heel dun (met dunschiller of mesje) zonder het wit. Want anders krijg je een bittere smaak.
Leg de schillen in een gesteriliseerde weckpot of glazen bokaal en vul met de alcohol.
Zet de weckpot of bokaal 3 weken op een donkere, koele plaats.
Om de 3 dagen eens schudden.

Na 3 weken los je  de suiker op in water en breng tot aan het kookpunt.
Neem van het vuur en laat afkoelen.
Voeg de siroop toe aan de alcohol met de citroenschillen.
Laat 1 uur staan en giet alles door een fijne zeef met eventueel een kaasdoek erin.
De arancello in gesteriliseerde flessen gieten.
Bewaar op een koele, donkere plaats.

Liefst nog enkele weken (2 à 3 weken)laten rusten alvorens te consumeren.




