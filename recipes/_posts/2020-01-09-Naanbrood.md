---
date: 2020-01-09
title: Naanbrood
categories:
  - broodEnOntbijtgranen
featured_image: /images/naanbrood1200.jpg
recipe:
  servings: 7 naanbroodjes
  ingredients_markdown: |-
    * 250g tarwebloem    * 3,5g gedroogde gist    * 3,5g bakpoeder    * 37g yoghurt    * 1 eetlepel koolzaadolie    * 1 afgestreken theelepel suiker    * 1 afgestreken theelepel zout    * 138g halfvolle of volle melk (lauw)    * Eventueel afwerken met nigellazaadjes, komijnzaad,…   
---
Heb al verschillende recepten van naanbrood uitgeprobeerd.Met gedroogde gist, met bakpoeder, met of zonder yoghurt...Dit is een amalgaam van verschillende recepten wat resulteerde in een lekker knapperig naanbrood.In de meeste warenhuizen kan je nu naanbroden kopen.Totaal anders dan de vers gebakken , maar toch zeker een goed alternatief.

<!--more-->

Doe de bloem in een keukenrobot.Maak een kuiltje in het midden en voeg het bakpoeder, de gist, de yoghurt, de koolzaadolie en de suiker toe.Meng kort tot een kruimelig deeg.Voeg het zout en de melk toe en kneed ongeveer 5 minuten tot je een elastisch deeg bekomt.Plaats het deeg in een lichtjes ingeoliede kom.1 maal keren zodat alle kanten met wat olie bedekt zijn.Met plasticfolie afdekken en minstens 1 uur laten rijzen (volume moet verdubbelen).Oven voorverwarmen op 240°C.Verdeel het deeg in porties van 60g.Neem een portie (de rest blijft afgedekt) en rol tot een bolletje. Duw plat en rol het deeg uit tot een driehoek.Dikte ongeveer 0,4cm.Ga zo verder met de overgebleven porties.Leg de naanbroodjes op een bakplaat (bedekt met een siliconen mat of bakpapier).Bestrooi met een beetje zaadjes naar keuze en druk voorzichtig aan.Bak een 5-tal minuten op 240°C. Tot er op de broodjes goudbruine vlekken komen. Éenmaal uit de oven worden ze met boter of knoflookboter ingestreken.Maar ze zijn ook zonder de boter lekker en een pak gezonder natuurlijk.Ze worden warm opgediend.<b>Tip: </b>Ik maak de broden op voorhand en warm ze dan 1 à 2 minuten in de oven op. 




