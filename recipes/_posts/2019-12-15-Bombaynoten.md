---
date: 2019-12-15
title: Bombaynoten
categories:
  - aperitiefhapjes
featured_image: /images/bombaynootjes_voor_bakken1200.jpg
recipe:
  servings: Voor 500g
  ingredients_markdown: |-
    * 500g ongezouten noten (bijv. cashewnoten, pistachenoten, amandelnoten, walnoten…)
    * 3 eetlepels koolzaadolie
    * 1 1/2 theelepel zout
    * 2 theelepels chilipoeder
    * 2 theelepels garam masala
    * 1 theelepel suiker
    * 3/4 theelepel kurkumapoeder
    * 2 eetlepels kikkererwtenmeel (besan)   
---
Borrelnootjes haal ik nooit in huis, want eenmaal de zak geopend kan ik er moeilijk van blijven.
Hoeveel keer ik naar de foto van de bombaynoten uit het boek ’Puur India’ heb zitten lonken, om dan vliegensvlug de volgende bladzijde om te slaan.
En nu ben ik toch gezwicht! Met de instelling: noten zijn wel dikmakers, maar hebben ook goede eigenschappen en de hoeveelheid zout kan ik ook verminderen.
Wat je jezelf toch allemaal kan wijsmaken om je minder schuldig te voelen.


Tijdens het roosteren van de noten zat ik al te watertanden. De geur alleen al!
En dan nog wachten tot ze zijn afgekoeld, een regelrechte marteling. 



<!--more-->

Verhit de oven op 150°C en bekleed een bakplaat met bakpapier of met een siliconen mat.

Meng de noten met de koolzaadolie in een kom. Schep de noten om zodat ze gelijkmatig bedekt worden met een laagje olie .
In een andere kom meng je de overgebleven ingrediënten. Voeg dit bij de noten en hussel alles goed door elkaar.

Verdeel de noten over de bakplaat en bak 30 minuten in de oven.
Schud halverwege de tijd om zodat ze gelijkmatig geroosterd worden.

Laat de noten afkoelen en stop ze dan in een luchtdichte doos.
Ze blijven een paar weken goed. 

<b>Tip: </b>

Pecannoten zou ik niet meer in de notenmix stoppen. Ze worden vlugger donker dan de andere noten en krijgen dan een verbrande smaak als je ze even lang laat meebakken!

![](/images/bombaynootjes_gebakken1200.jpg)

Bron: [’Puur India’](https://www.standaardboekhandel.be/p/puur-india-9789059567368?gclid=EAIaIQobChMIiI_00pi45gIVhLHtCh1YbQVVEAAYAyAAEgIxFPD_BwE)

