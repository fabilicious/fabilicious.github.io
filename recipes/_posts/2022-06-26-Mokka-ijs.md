---
date: 2022-06-26
title: Mokka-ijs
categories:
  - ijsEnSorbets
featured_image: /images/mokkaijs1200.jpg
recipe:
  servings: 2liter
  ingredients_markdown: |-
    * 1l volle melk    * 290g suiker    * 12g oploskoffie    * 40g glucose     * 8 eidooiers    * 500g room   
---
Al meer dan 30 jaar maak ik mijn ijsbereidingen zelf. Mokka-ijs, puur zonder al te veel poespas, behoort nog steeds tot mijn favorieten.Spuit het net gedraaide ijs met een spuitzak in kopjes en plaats in de vriezer. Haal het ijsdessert  10 à 15 minuten uit de vriezer alvorens op te dienen.Geef het ijs altijd wat tijd om zacht te worden, dit komt de smaak zeker ten goede.Eventueel nog een gebakken koekje en klaar is kees.Zo simpel kan het zijn.

<!--more-->

De melk, 200g suiker en de glucose aan de kook brengen. Oploskoffie eronder mengen.Intussen de dooiers met de rest van de suiker luchtig opkloppen.De kokende melk op de dooiers gieten en loskloppen.Het mengsel terug in de pan gieten en onder voortdurend roeren tot 84°C brengen(à la nappe).Niet boven de 85° want dan stollen de dooiers en is de bindkracht verdwenen.De hete massa door een zeef gieten en laten afkoelen.Laat liefst een nacht in de koelkast om een zekere rijping te doen ontstaan. Dit verhoogt de kwaliteit.Voor het draaien de rauwe of gekookte room toevoegen.




