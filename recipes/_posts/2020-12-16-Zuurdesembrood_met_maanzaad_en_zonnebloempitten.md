---
date: 2020-12-16
title: Zuurdesembrood met maanzaad en zonnebloempitten
categories:
  - broodEnOntbijtgranen
featured_image: /images/zuurdesembrood_maanzaad_zonnebloempitten1200.jpg
recipe:
  servings: 3 broden
  ingredients_markdown: |-
    * 900g bloem (eiwitpercentage 11,5)
    * 100g roggebloem
    * 610g water
    * 10g verse gist, verbrokkeld
    * 300g actieve zuurdesem (ik gebruik volkorenzuurdesem)
    * 22g zout
    * 100g maanzaad (ik gebruik 50g) en wat extra voor de afwerking
    * 20g boter
    * 100g zonnebloempitten
    
---
Het recept van dit zuurdesembrood komt uit ‘De smaak van brood’ van Frank Deldaele.
Dit brood moet door extra toevoeging van gist niet zo super lang rijzen. Dit in tegenstelling tot de meeste desembroden.
Perfect als je wat minder tijd hebt.
De smaak is misschien iets minder intens door de kortere rijstijd.
Maar al bij al is het een heerlijk brood met een fantastisch lekkere krokante korst.

<!--more-->

Meng bloem, roggebloem, water en gist.
Kneed met een keukenrobot: 8 minuten met een lage snelheid, voeg halverwege de kneding zuurdesem en zout toe.
Kneed 2 minuten met een hoge snelheid.
Voeg maanzaad, zonnebloempitten en boter toe.

Ideale deegtemperatuur is nu 26°C.

Geef het deeg een voorrijs van 35 minuten.
Sla het deeg door.

Weeg stukken van 680g af en bol ze op.

Geef 15 minuten bolrijs.

Bol de broden herop en zet ze aan met maanzaad.
Leg de broden op een de bakplaten. Ik leg ze op met silicone mat bedekte bakplaten.

Geef narijs van 1 uur.

Verwarm de oven op 230°C.
Snijd de broden eenmaal overlangs in.

Heeft je oven een stoomfunctie, gebruik dan 1 stoomstoot als de broden de oven in gaan.
Of giet een beetje water op een voorverwarmde onderste bakplaat.
Bak de broden op 230°C gedurende 35 minuten.
Zet de laatste 10 minuten de oven op een kiertje.


