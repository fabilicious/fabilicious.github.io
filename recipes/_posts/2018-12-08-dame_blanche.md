---
date: 2018-12-08
title: Dame Blanche
categories:
  - ijsEnSorbets
featured_image: /images/Dama_Blanca1200.jpg
recipe:
  servings: ca 2l roomijs
  ingredients_markdown: |-
    <b>Vanilleroomijs:</b>
    * 1l volle melk    * 290g suiker    * 1 vanillestok (overlangs snijden en merg uithalen)    * 40g glucose    * 8 eierdooiers    * 500g room

    <b>Chocoladesaus:</b>
    * 50g melk    * 50g room    * 100g chocolade callets (ik gebruik Callebaut 811)

    <b>Chocoladeschijf:</b>
    * 100g chocolade callets (Callebaut 811)

---
Er gaat niets boven vers gedraaid ijs met goeie ingrediënten.Maak daarbovenop zelf wat chocoladesaus en je hebt de perfecte Dame Blanche! Met een  extra schijfje chocolade kan je de Dame Blanche op een ludieke manier presenteren.
<!--more-->

<b>Vanilleroomijs:</b>
De melk, 200g suiker, glucose, de vanillestok en merg aan de kook brengen.Intussen de dooiers met de rest van de suiker  luchtig opkloppen.De kokende melk op de dooiers gieten en loskloppen.Het mengsel terug in de pan gieten en onder voortdurend roeren tot 84° brengen (à la nappe).Niet boven de 85° want dan stollen de dooiers en is de bindkracht verdwenen.De hete massa door een zeef gieten en laten afkoelen.Laat liefst een nacht in de koelkast om een zekere rijping te doen ontstaan. Dit verhoogt de kwaliteit.Voor het draaien de rauwe of gekookte room toevoegen.

<b>Chocoladesaus:</b>
Melk samen met de room aan de kook brengen en op de chocolade callets gieten.Roer tot je een homogeen mengsel bekomt.Heb je wat saus over dan kan je ze koel bewaren en bij gebruik lichtjes opwarmen.<b>Chocoladeschijf:</b>
Smelt de chocolade in de microgolfoven door die 4 à 5 maal kort aan te zetten (ong 10 sec) en goed te roeren. De gesmolten chocolade dun uitsmeren liefst op een rodoïd plastic.Anders gebruik je wat bakpapier.Lichtjes laten opstijven.Met een uitsteekvorm rondjes uitduwen.
De diameter van de uitsteekvorm moet enkele mm groter zijn dan de opening van je glas. Wacht tot de chocolade volledig is opgesteven alvorens de schijfjes van het plasticte nemen.<b>Presentatie: </b>
Leg enkele bollen ijs in een glas met daarboven een chocolade schijf en geef er de warme chocolade bij.