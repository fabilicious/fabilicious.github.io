---
date: 2021-06-16
title: Vlierbloesemsiroop
categories:
  - zoetDivers
featured_image: /images/vlierbloesembokaal800V2.jpg
recipe:
  servings: 1 à 2 flessen
  ingredients_markdown: |-
    * ongeveer 10 à 15 grote schermen
    * ca. 1l water
    * 500g (riet)suiker    * 10g citroenzuur
---
De vlier staat nu volop in bloei. Tijd om wat bloesems te oogsten voor het maken van een heel aromatische vlierbloesemsiroop.
Ideaal als basis voor een verfrissende limonade met deze zomerse temperaturen, maar ook een goede basis voor een sorbet of cocktail.


<!--more-->

Verwijder de grote groene stelen van de bloesems. Kleine takjes mogen er aanblijven.
Verwijder eventuele beestjes, maar spoel de bloesems niet af anders verliezen ze hun aroma.
Doe de bloesems in een glazen of stenen bokaal en giet er water op tot alles onderstaat. 
Dek af en zet 24 uren op een warme plek.
Giet het sap door een neteldoek, druk eventueel de bloesems goed uit.
Meet het sap af en doe er de suiker bij.
Per 750ml sap gebruik ik 500g suiker.
Breng het geheel net tot aan het kookpunt. Roer tot de suiker is opgelost. Neem van het vuur en meng het citroenzuur eronder.
Giet de siroop in gesteriliseerde flessen, sluit onmiddellijk af en bewaar het liefst in de koelkast.
Deze siroop blijft slechts enkele weken houdbaar en is niet vergelijkbaar met de dikke, zoete siroop in de winkel.
We laten de friszure smaak primeren op de houdbaarheid.

Voor een heerlijke limonade doe ik 1/5 siroop in een glas en vul aan met 4/5 ijskoud spuitwater.
