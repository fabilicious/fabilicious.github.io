---
date: 2018-12-13
title: Ijsbûche met vanilleroomijs en frambozensorbet
categories:
  - ijsEnSorbets
featured_image: /images/ijsbuche_vanilleroomijs_frambozensorbetV2800.jpg
recipe:
  servings: 8 personen
  ingredients_markdown: |-
    * 5dl [vanilleroomijs](https://fabilicious.be/recipes/ijsensorbets/2018/12/08/dame_blanche/)    * 4dl [frambozensorbet](https://fabilicious.be/recipes/ijsensorbets/2018/12/08/frambozensorbet/)    **Meringue:**      * 50g eiwit    * 50g fijne kristalsuiker
    * 50g gezeefde bloemsuiker
---
De feestdagen naderen met rasse schreden! En om de stress te vermijden kan je maar beter op tijd met de voorbereidingen beginnen.Deze ijsbûche kan je zeker een week op voorhand maken.Dit is een vacherin ijstaart in een feestelijke versie.Het zure van de frambozensorbet matcht perfect met de romige smaak van de vanilleroomijs en de meringue zorgt voor een cruchy bite. Een ideale afsluiter om de gaatjes te vullen na een feestmaaltijd.<!--more-->

Voor de meringue klop je het eiwit op en voeg je 1/3 kristalsuiker toe.Verder opkloppen en nog 1/3 kristalsuiker toevoegen.En op het laatste nog 1/3.De gezeefde bloemsuiker spatel je zeer voorzichtig onder het opgeklopte eiwit.Het  eiwitschuim op bakpapier spuiten in de gewenste vorm (in mijn geval  een rechthoek  van 8,5 op 24,5 cm).Afbakken op 120° ongeveer 1 uur. Ik heb graag dat de meringue nog wat zacht is binnenin. Dan mag je ze wat vroeger uit de oven halen.![](/images/meringuebodem1200.jpg)Ik gebruik een vorm van [Silikomart](https://www.silikomart.com/home_silikomart_en.html) met een structuurmat en een mini-bûchevorm in plastiek voor binnenin.Na het draaien van de frambozensorbet onmiddellijk het matje (heb ik reeds laten koud worden in de vriezer) met een fijn laagje sorbet bestrijken.Met een deegschraper de overtollige sorbet wegnemen.En direct in de vriezer plaatsen.De mini-bûchevorm eveneens met sorbet vullen en invriezen.Éenmaal hard geworden ontvorm je de mini-bûche en plaats opnieuw in de vriezer.

![](/images/minibuche1200.jpg)Als het vanille-ijs gedraaid is,  haal je het matje uit de vriezer en plaats in de bûchevorm.Een deel van de vanilleroomijs in de bûche doen en goed tegen de kanten uitstrijken.De mini-bûche erin duwen en verder opvullen met vanille.De meringuebodem er bovenop leggen en in de vriezer plaatsen voor minstens 8 uur.Ontvormen en zeer voorzichtig het matje verwijderen.De hoeveelheden voor de vanilleroomijs en de sorbet hangen natuurlijk af van de grootte van de vorm. Ook met deze vorm had ik nog wat over. Schep het overgebleven ijs in een plastieken doos en vries in.




