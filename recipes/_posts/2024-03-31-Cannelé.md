---
date: 2024-03-31
title: Cannelé met Le Creuset
categories:
  - koekjesEnKleinGebak
featured_image: /images/lecreusetcannelegebakken1200.jpg
recipe:
  servings: Bakvorm Le Creuset voor 12 Cannelé 
  ingredients_markdown: |-
    * 500g volle melk     * 250g suiker    * 125g bloem (zeven)    * 3 eidooiers    * ½ tot 1 vanillestok    * 50g rhum (Negrita)    * cacaoboter, boter of bakspray   
---
'Profilec' te Brugge lanceerde onlangs een volledig nieuw platform onder de naam 'Cook and Sizzle'. 'Cook and Sizzle' biedt een ruime keuze aan hoogwaardig keukengerei met leuke recepten, kooktips, weekmenu's en praktische boodschappenlijstjes ter ondersteuning.
Je vindt er ook recepten van mijn blog.
Ik koos voor een niet-betaald partnershap, maar het geeft mij wel de mogelijkheid om een aantal kookitems in bruikleen te testen en ermee te experimenteren.
De cannelévorm van Le Creuset stond aan heel lang op mijn verlanglijst.
Zouden deze vormen de echte traditionele koperen vormen evenaren?
Het resultaat is verbluffend. De cannelés moeten van kwaliteit zeker niet inboeten en bovendien is de tray is veel goedkoper dan de koperen vormen.


<!--more-->

Breng de melk met het merg van de vanillestok aan de kook.Neem de pan van het vuur en laat afkoelen.Meng suiker en bloem in een kom en giet er de afgekoelde melk bij. Voeg de dooiers toe en meng met een spatel. Giet de rum er bij.
Zeef het en zet 1 nacht afgedekt in de koelkast. Het beslag wordt dikker met in de koelkast te staan.
Haal de volgende dag het beslag 1 uur voor het bakken uit de koelkast.
Verwarm de oven op 240°C.
 Strijk de vormen van de Le Creuset-schaal voor cannelé's royaal in met de gesmolten cacaoboter of boter of gebruik een bakspray. Vul ze voor 3/4 vol. 

Bak 10 minuten op 240°C en daarna nog 50 à 60 minuten op 180°C.
Bakken op 180° gedurende  40 à 50 minuten.Laat enkele minuten afkoelen, ontvorm en plaats op een rooster. 


<b>Tip: </b>

Het deeg mag niet worden opgeklopt, want anders lopen de cannelés over tijdens het bakken.
De cannelés zijn het best de dag zelf.
Het beslag kan je 4 dagen in de koelkast bewaren. Ik bak enkel wat ik nodig heb, de rest bak ik later af. 

![](/images/lecreusetcannele1200.jpg)

