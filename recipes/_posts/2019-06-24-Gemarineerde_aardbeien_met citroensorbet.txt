---
date: 2019-06-24
title: Gemarineerde aardbeien met citroensorbet
categories:
  - ijsEnSorbets
featured_image: /images/Gemarineerde_aardbeien_met_citroensorbetV21200.jpg
recipe:
  servings: 4
  ingredients_markdown: |-

    **Citroensorbet:**
    * 200g vers citroensap
    * 450g water
    * 200g suiker
    * 50g glucose
    * facultatief 4g bindmiddel (ik gebruik procrema)

    **Afwerking** 
    * 200g aardbeien in plakjes gesneden
    * 2 afgestreken koffielepels griessuiker
    * wat limoensap
---
Een eenvoudig en gemakkelijk te maken zomers dessert.
Heb je geen ijsturbine, koop dan een goede kwaliteitsvolle citroensorbet.
Sorbet, maar ook ijs, is het lekkerst vers uit de ijsturbine. Daarom bewaar ik deze niet veel langer dan een week en dan kan je gerust het bindmiddel weglaten.
Serveer sorbet of ijs niet te koud, de smaken komen beter tot hun recht.
Haal ijs of sorbet zeker 15 minuten of wat langer uit de vriezer alvorens op te dienen.


<!--more-->

**Citroensorbet**


Meng de suiker en het bindmiddel samen.
Voeg water en glucose toe en breng aan de kook.
Eenmaal aan de kook, neem van het vuur en laat de siroop afkoelen.
Voeg het citroensap toe en draai de sorbet.
Plaats de sorbet in de vriezer.

**Afwerking**

Strooi de suiker over de plakjes aardbeien en voeg enkele druppels limoensap toe.
Meng voorzichtig. Als de suiker in het limoensap opgelost is, proef dan als er nog wat suiker of meer limoensap bij moet.
Laat 1 uur marineren.

Serveer in een diep bord de plakjes aardbei met een beetje marinade en plaats er een bolletje citroensorbet bovenop.
Werk eventueel af met een glutenvrij [krokantje van gepofte quinoa](https://fabilicious.be/recipes/taarten/2019/01/13/Passievruchten-fantastik/), een kletskop, een amandelkrul, â€¦

<b>Tip: </b>

Je kan net voor het serveren wat fijngesnipperde munt of basilicum onder de aardbeien mengen.

Het recept van de citroensorbet is voor ongeveer 1l. Je hebt met 1/2l sorbet voor 4 personen ruim voldoende.


