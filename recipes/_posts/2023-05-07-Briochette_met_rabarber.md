---
date: 2023-05-07
title: Briochette met rabarber
categories:
  - broodEnOntbijtgranen
featured_image: /images/briochette_rabarber1200.jpg
recipe:
  servings: 20 stuks
  ingredients_markdown: |-
    **Banketbakkersroom:**
    * 375ml melk
    * 1/2 merg van een vanillestok
    * 27g puddingpoeder of maizena
    * 60g suiker (of meer voor de zoetekauw)
    * 3 eidooiers 

    **Briochette:**
    * 500g bloem (Type 55 of gewone tarwebloem)    * 225g volle melk (20°à 24°C)    * 1 ei    * 50g kristalsuiker    * 50g verse gist    * 7,5g zout    * 100g zachte boter (op kamertemperatuur)    * 1 losgeklopt ei om te doreren

    **Afwerking:**    * 200g rabarber (netto gewicht)
    * 2 eetl. abrikozenconfituur met een klein beetje water lichtjes opgewarmd (facultatief)
    * bloemsuiker
---
Feestelijke broodjes gevuld met banketbakkersroom en stukjes gepocheerde rabarber.

<!--more-->

**Rabarber**

Ik gebruik de fijngesneden rabarberstukjes die ik na het zeven van mijn rabarbersiroop over heb.
Je kan ook verse fijngesneden rabarber op een met bakpapier bedekte bakplaat leggen.
Bestrooien met 20g suiker en in de oven 2 minuten op 200°C garen.
Laten afkoelen.

**Banketbakkersroom**

Klop enkele eetlepels melk met de eidooiers los. Voeg de suiker en puddingpoeder toe. Klop nog eens goed door.
Breng de resterende melk en het merg van de vanillestok aan de kook.

Giet een beetje kokende melk al roerend op het eimengsel en klop dit door de kokende melk. Breng het geheel op een zacht vuur, al kloppend naar het kookpunt.
Eenmaal ingedikt giet je de massa in een andere kom.
Bedek met plasticfolie om velvorming te voorkomen.
Voor gebruik de crème met een klopper mooi glad maken.

**Briochedeeg**

Bloem in de keukenrobot plaatsen met het zout. Verkruimel de gist en roer glad met de melk en het ei. Voeg de suiker toe en giet bij de bloem.Kneed 3 minuten op een lage snelheid.Voeg de boter toe en kneed 3 minuten verder. Zet de snelheid iets hoger en kneed 5 à 10 minuten tot je een elastisch deeg bekomt. Het deeg mag niet meer kleven.Laat onder plasticfolie 30 minuten rijzen op kamertemperatuur. 

Verdeel het deeg en maak bolletjes van 50g.
Laat ze opnieuw afgedekt 30 minuten rusten.

Maak in elke bol een diep kuiltje. Bestrijk ze met dorure.
Vul de kuiltjes met banketbakkersroom en verdeel de stukjes rabarber erop.

Laat de briochettes 20 minuten narijzen.

Bak in een voorverwarmde oven op 190°C gedurende 10 à 12 minuten goudbruin.
Bestrijk de rabarber eventueel met de abrikozenconfituur.

Bestrooi voor het verorberen met bloemsuiker.