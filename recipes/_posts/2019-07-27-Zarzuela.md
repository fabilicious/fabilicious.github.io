---
date: 2019-07-27
title: Zarzuela
categories:
  - hoofdgerechten
featured_image: /images/zarzuela1200.jpg
recipe:
  servings: 4 personen
  ingredients_markdown: |-
    **Basissaus:**
    * 2 gele puntpaprika’s grof gehakt
    * 1 rode puntpaprika grof gehakt
    * 1 grote ui grof gehakt
    * 2 à 3 teentjes look in schijven
    * 2 laurierblaadjes
    * enkele stelen platte peterselie met de blaadjes er aan
    * 1 schil van een sinaasappel, zonder een greintje wit eraan (anders krijg je een bittere smaak)
    * 1 takje tijm
    * 6 rijpe tomaten grof gesneden
    * 500ml vis- of garnalenfumet
    * enkele draadjes saffraan

    **Vis:**
    * 600g vaste witte vis (lotte, heek, kabeljauw) in stukken of moten    * 8 gamba’s of langoustines
    * 2 pijlinktvissen in stukken van 2 à 3cm breed gesneden
    * 24 mosselen

    **Rouille:**
    * enkele eetlepels zelfgemaakte mayonaise
    * 1 teentje geperste look
    * enkele saffraandraadjes
    * snufje cayennepeper
    * een klein beetje koude saus van de zarzuela
    * eventueel een scheutje olijfolie
    
    **Afwerken:**
    * gehakte platte peterselie
    * 1 stokbrood
 

---
Deze week is in België het absolute warmterecord gebroken. Vanwege de zengende hitte wanen we ons in het diepe zuiden van Spanje. Vóór de siësta serveren we nog een typisch visgerecht: zarzuela.

<!--more-->

Maak een kruidentuiltje met de laurierblaadjes, peterselie, tijm en de schil van de sinaasappel. 
Verhit wat olijfolie en stoof de ui, de look en de puntpaprika’s aan. Voeg de tomaten, het kruidentuiltje en de saffraandraadjes toe.
Een 10-tal minuten laten sudderen en de visfumet erbij gieten. Het geheel 5 minuten verder laten pruttelen.
Verwijder het kruidentuiltje.
Mix alles zeer fijn en haal door een zeef indien je dat wenst.
Kruid met peper en zout.
Dit kan je gerust de dag op voorhand maken. 

De basissaus opnieuw aan de kook brengen.
Laat de inktvis hier een 5-tal minuten in sudderen. Voeg dan de stukken witte vis en de gamba’s toe en als laatste de mosselen.
Eens de mosselen open zijn is de zarzuela klaar. Kruid met peper en zout.
Bestrooi met gehakte platte peterselie.

Meng voor de rouille de mayonaise met het teentje look, snufje cayennepeper en de saffraandraadjes.
Voeg een beetje koude saus van de zarzuela erbij en eventueel een scheutje olijfolie. Dit geheel naar eigen smaak.

Serveer de rouille met sneetjes geroosterd stokbrood, ciabatta of zuurdesembrood.



