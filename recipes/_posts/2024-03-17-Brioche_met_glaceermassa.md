---
date: 2024-03-17
title: Brioche met een vleugje sinaasappel en chocoladedruppels
categories:
  - broodEnOntbijtgranen
featured_image: /images/briocheglaceerlaagV3orig.jpg
recipe:
  servings: 2 broden of 20 kleine broodjes
  ingredients_markdown: |-
    **Briochedeeg:**
    * 500g bloem (Type 55 of gewone tarwebloem)
    * 2OOg volle melk (20°à 24°C)
    * 1 ei
    * 50g kristalsuiker
    * 60g verse gist
    * 7,5g zout
    * 100g zachte boter (op kamertemperatuur)
    * 100g bakvaste chocoladedruppels
    * zeste van 1 of 2 sinaasappels

    **Glaceermassa:**
    * 60g hazelnootpoeder ( amandelpoeder kan ook )
    * 48g eiwit
    * 36g suiker
  
    * wat poedersuiker
---
Dit luxe ontbijtbrood met een krokant hazelnootkorstje is top!
Nooit gedacht dat ik na het suikerbrood, de kramiek, de zuurdesembrioche, de babka,...en nog zoveel meer, weggeblazen zou worden!

<!--more-->

**Glaceermassa**

Meng al de ingrediënten samen en zet in de koelkast.


**Briochedeeg**

Bloem en zout in de keukenrobot mengen. 
Verkruimel de gist en roer glad met de melk, zeste van sinaasappel en het ei. Voeg de suiker toe en giet bij de bloem.
Kneed 3 minuten op een lage snelheid.
Voeg de boter toe en kneed 3 minuten verder. Zet de snelheid iets hoger en kneed 5 à 10 minuten tot je een elastisch deeg bekomt. Het deeg mag niet meer kleven.
Meng de chocoladedruppels onder het deeg.
Laat onder plasticfolie 30 minuten rijzen op kamertemperatuur. Dit noemt men een voorrijs.

Voor 2 grote broden verdeel je het deeg in 2, bol lichtjes op, dek af en laat 15 minuten rusten.
Voor kleine bolletjes weeg je stukken af van 50g, bol lichtjes op, dek af en laat 15 minuten rijzen .

Bol mooi op en laat 30 minuten, afgedekt rijzen.
Voor de kleine bollen kan je met boter ingestreken muffinvormpjes gebruiken.

Bestrijk de bovenkant met de glaceermassa dun uit.

Bestrooi met bloemsuiker en bak 25 à 30 minuten op 180°C voor de grote broden en een 15-tal minuten voor de kleinere bollen.






