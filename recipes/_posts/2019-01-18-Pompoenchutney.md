---
date: 2019-01-18
title: Pompoenchutney
categories:
  - confituurEnChocopasta
featured_image: /images/pompoenchutney1200.jpg
recipe:
  servings: 2 confituurpotten
  ingredients_markdown: |-
    * 500g pompoen in dobbelsteentjes gesneden
    * 1 rode paprika in iets kleinere stukken
    * 80g rode ui fijngesneden
    * 40g gember geraspt
    * 80g rietsuiker
    * 80g appel in dobbelsteentjes gesneden
    * 80g rozijnen (ik heb blonde gebruikt)
    * 300ml goede witte wijnazijn
    * peper, zout, 1/2 theelepel kardemompoeder, 1/2 theelepel kurkuma  
---
Met pompoenen kan je voortreffelijke chutney’s maken. Als aanvulling bij een indische curry, maar ook bijzonder geschikt als garnituur bij paté’s en charcuterie.
Met zijn dieporanje kleur en rijk van smaak, is dit een aanwinst voor de provisiekast.

<!--more-->

Zet een zeef op een kom en doe de stukken gesneden pompoen hierin, bestrooi met zout (een 2-tal koffielepels) en laat 1 nacht in de koelkast uitlekken.
’s Anderdaags de pompoen spoelen met koud water en opnieuw laten uitlekken.
Verhit 1 eetlepel neutrale olie.
Stoof de rode ui, paprika en gember aan.
Voeg de appel, de rozijnen, het rietsuiker en de witte wijnazijn toe.
Laat alles op een zacht vuur indikken. Kruiden met zout, peper, kardemom en kurkuma. Vul de gesteriliseerde potten.





