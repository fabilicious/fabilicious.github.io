---
date: 2020-10-18
title: Geroosterde rode biet met gegrilde peren, opgeklopte feta en dukkah.
categories:
  - vegetarisch
featured_image: /images/fetamousse_rodebiet_peerCU1200.jpg
recipe:
  servings: 4 personen
  ingredients_markdown: |-
    **Geroosterde bieten:**
    * 4 kleine bietjes (rood en/of geel) of 2 grote 
    * 2 eetlepels olijfolie 
    * wat extra olijfolie en witte wijnazijn
    * peper en zout

    **Opgeklopte feta:**
    * 100g fetakaas, verkruimeld
    * 100g Griekse yoghurt
    * zeste van 1/4 citroen
    * beetje citroensap naar smaak
    * peper en zout
    * 1 eetlepel olijfolie
    * 1/2 eetlepel sumak

    **Gegrilde peren:**
    * 2 halfrijpe peren
    * 1 eetlepel suiker
    * 1 eetlepel citroensap
    * 1 eetlepel olijfolie
    * snufje zout

    **Afwerken:**
    * Een beetje [Dukkah](https://fabilicious.be/recipes/bijgerechten/2020/10/18/Dukkah/) of wat gehakte noten geroosterde
---
In de herfst van vorig jaar konden we weer volop genieten van de keuken van Ottolenghi in Londen. De geroosterde rode biet met gegrilde peren en opgeklopte feta was één van de  gerechten op de kaart.
Thuisgekomen heb ik al zijn boeken nageplozen in de hoop dit recept ergens te vinden.
Tevergeefs, zelfs niet in zijn nieuwe boek ‘Flavour’.
Dan zelf maar aan de slag gegaan!


<!--more-->

**Geroosterde bieten**

Verwarm de oven op 180°C.
Leg de gewassen bieten op een stuk aluminiumfolie en giet er 2 eetlepels olijfolie over.
Vouw de randen rondom de bieten tegen elkaar zodat je een zak bekomt.
Zet ze op een bakplaat in de oven tot ze gaar zijn. Tussen de 40 en de 90 minuten ongeveer naargelang de grootte van de bieten.
Laten afkoelen, schillen en in blokjes snijden.
Breng op smaak met peper, zout, een scheutje olijfolie en een beetje wijnazijn.

**Opgeklopte feta:**

De fetakaas, Griekse yoghurt, zeste van citroen en enkele druppels citroensap  mixen tot een gladde crème. Breng op smaak met peper en zout. Opgelet de fetakaas is al zoutig!

**Gegrilde peren**

Snij de gewassen peren in 4, verwijder klokhuis en steel.
Leg de stukken peer in een kom samen met de suiker, het citroensap, snufje zout en de olijfolie.
Verhit de grillpan op een hoog vuur. Gril de peren 1 minuut, draai ze om en gril nogmaals 1 minuut.
Haal voorzichtig de peren van de grillpan.


Doe de fetacrème in een grote schaal of in individuele kommetjes.
Giet er de olijfolie rond en strooi er de sumac over.
Leg de stukjes rode biet er op en schik de gegrilde peren er boven.
Bestrooi met dukkah.
 
