---
date: 2019-12-10
title: Speculaasijs met gebakken appeltjes
categories:
  - ijsEnSorbets
featured_image: /images/speculaasijsV21200.jpg
recipe:
  servings: 4 personen
  ingredients_markdown: |-
    **Speculaasijs:**
    * 200g volle melk
    * 45g suiker (of 60g als je het zoeter wenst)    * 15g glucose    * 2 eidooiers
    * 35g [speculaaskoekjes](https://fabilicious.be/recipes/koekjesenkleingebak/2018/12/02/dikke_speculaas/), verkruimeld (gekocht of zelfgebakken)    * ½ theelepel speculaaskruiden (facultatief)    * 2dl room    **Karamelroom:**
    * 60g suiker    * 40g glucose    * 1dl room    **Afwerking:**    * 2 appels
    * 1 eetlepel suiker    * Beetje boter    * 1 speculaaskoekje, verkruimelen of tot poeder malen   
---
De sint is weer huiswaarts gekeerd!
Je kast zit nog vol met speculaaskoeken, dan heb ik het ideale dessert om deze koekjes te verwerken.
Speculaasijs met gebakken appeltjes!
Het is een zeer romig ijs met een subtiele toets van speculaas.
Wil je meer speculaas proeven, voeg dan wat meer speculaaskruiden toe.

Geen ijsmachine, koop dan kwaliteitsvol speculaasijs.
Nog wat appeltjes bakken, karamelroom maken, koekjes verkruimelen en je hebt een heel lekker winters dessert.



<!--more-->

**Speculaasijs**De melk met de verkruimelde speculaas, de speculaaskruiden en de glucose aan de kook brengen.Goed roeren tot de speculaas opgenomen is.Ondertussen de dooiers met de suiker opkloppen.De kokende melk toevoegen en blijven kloppen.Dit mengsel op het vuur tot 83°C al roerend laten indikken.Van het vuur nemen en de koude room erbij gieten.Laten afkoelen en 24 uur in de koelkast laten rijpen.De volgende dag in de ijsmachine laten draaien.**Karamelroom:**De suiker en de glucose samen laten smelten tot ze een lichtblonde of iets donkerder kleur aannemen.Intussen de room opwarmen en op het suiker-glucose mengsel gieten.Terzelfdertijd zeer vlug roeren.Indien de saus te dik is, voeg dan wat extra room erbij.De appels schillen en in blokjes snijden.Verwarm een pan op middelhoog vuur en smelt hierin de boter.Voeg de stukjes appel samen met de suiker toe en laat enkele minuten verder bakken.**Dresseren:**In een dresseerring de appeltjes leggen en aandrukken.Een quenelle van speculaasijs er bovenop plaatsen.Bestrooien met wat speculaaspoeder of verkruimelde speculaas.Geef er de karamelroom bij.<b>Tip:</b>

De speculaaspoeder bekom je door enkele koekjes in een keukenrobot tot poeder te mixen.Geen keukenrobot, plaats dan enkele koeken in een stevige plastieken zak en klop met een deegrol de koekjes fijn of zeer fijn.Ook lekker met wat verkruimelde speculaas in het ijs zelf. De verkruimelde speculaas voeg je er net op het einde van het gedraaide ijs aan toe.Zo heb je een crunchy bite.




