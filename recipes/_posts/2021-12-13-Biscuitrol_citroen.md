---
date: 2021-12-13
title: Biscuitrol citroen-praliné
categories:
  - taarten
featured_image: /images/biscuitrol1200BW.jpg
recipe:
  servings: 10 personen
  ingredients_markdown: |-
    **Citroenganache:**
    * 340g room 35% vet
    * zeste van 2 limoenen
    * 4g gelatine, in koud water geweekt
    * 70g ( 60g)limoensap (2 à 3 limoenen)
    * 40g citroensap (1 à 2)
    * 90g witte chocolade, in kleine stukjes (Ivoir blanc van Valrhona of een ander merk)
    * 6g cacaoboter of witte chocolade

    **Japanse biscuit:**
    * 100g volle melk
    * 1OOg bloem T55 of patisseriebloem 
    * 70g boter
    * 70g eieren
    * 140g eiwitten
    * 120g dooiers
    * 85g suiker

    ** Afwerken:**
    * 180g pralinépasta (Callebaut)
    * enkele volle eetlepels brésiliennenootjes    
---
Deze feestelijke biscuitrol van Cyril Lignac is gemaakt van Japanse biscuit, afgewerkt met een vulling van citroenganache en praliné. Hier in een vereenvoudigde versie.

<!--more-->

**Citroenganache**

Maak dit de dag ervoor.
Breng de helft van de room samen met de limoenzeste aan de kook en giet op de chocolade en cacaoboter. Meng alles mooi glad. Voeg de gelatine toe en meng opnieuw.
Giet de andere helft van de room en het limoen-citroensap erbij.
Het geheel nog eens goed mengen. Plaats afgedekt één nacht in de koelkast.

**Japanse biscuit**

Breng de melk en de boter aan de kook, neem van het vuur en doe in één keer de bloem erbij.
Meng met een houten lepel.
Plaats opnieuw op een zacht vuur en laat het deeg 2 à 3 minuten drogen.
Het deeg zal een bal vormen en wat aanbakken aan de bodem.
Haal van het vuur en stort het deeg in een andere kom. Klop enkele minuten verder tot het wat is afgekoeld.
Doe nu beetje per beetje de volledige eieren toe en één voor één de dooiers.
Als het ei in het deeg is opgenomen pas dan meng je er de volgende dooier onder.

Eiwitten stijf opkloppen en de suiker beetje per beetje toevoegen.
Spatel voorzichtig onder het beslag.

Verwarm de oven op 180°C.

Neem een met bakpapier beklede bakplaat en strijk het beslag over de volledig plaat uit.

Bak ca. 15 minuten op 180°C. De biscuit mag niet te droog zijn.
Laat volledig afkoelen. Snijd de randjes mooi af zodat je een strakke rechthoek bekomt.

**Afwerken**

Klop de citroenganache op. Dit kan een tijdje duren.

Smeer de pralinépasta gelijkmatig over het deeg, vervolgens de citroenganache.
Hou 2 eetlepels ganache over voor later.
Rol de biscuit op en strijk de overige ganache aan de buitenkant dun uit.
het hoeft echt niet veel te zijn.
Laat enkele uren in de koelkast opstijven.
Rol voor het opdienen de taart door de nootjes.
De dag erna is de biscuitrol nog altijd lekker, misschien zelfs nog beter.
