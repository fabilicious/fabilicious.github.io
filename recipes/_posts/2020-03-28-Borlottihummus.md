---
date: 2020-03-28
title: Borlottihummus
categories:
  - bijgerechten
featured_image: /images/Borlottihumus800.jpg
recipe:
  servings: 
  ingredients_markdown: |-
    * 120g gedroogde borlottibonen (of een blik 250g uitgelekt)
    * 2 eetlepels olijfolie
    * 2 à 3 eetlepels water
    * 1 1/2 eetlepel tahini
    * 2 theelepels rozenharissa
    * 1/2 tot 1 limoensap
    * 1 teentje look, in kleine stukjes gesneden       * peper en zout
---
Op de zelfplukboerderij konden we deze herfst 12 soorten droogbonen oogsten waaronder de Borlotti. Een arbeidsintensieve klus om deze te plukken, doppen, verder te drogen en nadien bij bereiding terug te weken. Altijd handig om zo'n voorraadje bij de hand te hebben, zeker nu we in Coronatijden niet frequent de deur uit mogen. Deze nobele bonen geven de hummus naar onze mening een fijnere smaak in vergelijking met de traditionele kikkererwten.

<!--more-->

De gedroogde bonen laten weken en koken. Zie recept [‘Borlottibonen met raapstelen’](https://fabilicious.be/recipes/bijgerechten/2020/01/22/Borlottibonen_met_raapstelen/).
Haal enkel het teentje look uit de uitgelekte bonen. 
Doe in een keukenrobot de uitgelekte borlottibonen samen met de rest van de ingrediënten en mix tot een smeuïge massa.

<b>Tip: </b>

Pimp de borlottihummus op met granaatappelpitten.
Ze zorgen voor wat extra kleur en een friszure toets.




