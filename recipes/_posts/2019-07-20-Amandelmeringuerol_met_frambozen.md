---
date: 2019-07-20
title: Amandel-meringuerol met frambozen
categories:
  - taarten
featured_image: /images/meringuerol_frambozenV21200.jpg
recipe:
  servings: 4 à 5 personen
  ingredients_markdown: |-
    * 90g eiwit (ca. 3 eieren)
    * 120g kristalsuiker (of 150g als je het graag zoet eet)
    * 1 theelepel maïzena
    * 25g amandelschilfers
    * 150g room 30%
    * 200g frambozen    
---
Een zachte meringuerol met amandelschilfers, opgeklopte room en frisse frambozen.
De meringue heeft een krokante korst met binnenin een structuur van marshmallow.
Je kan de rol langer bakken en dan bekom je een nog krokantere meringue, maar het oprollen  wordt iets moeilijker.
<!--more-->

Klop de eiwitten met de suiker (voeg de suiker in 3 keer toe) stevig op.
Meng de maïzena voorzichtig onder het eiwit.
Verwarm de oven op 200°C.
Neem een met bakpapier beklede bakplaat en vet lichtjes in (zonnebloemolie of gesmolten boter of een spray).
Bakplaat (of bakvorm) 20cm op 30 cm of op de helft van een grote bakplaat.
Strijk het eiwit mooi egaal uit over het bakpapier en bestrooi met de amandelschilfers.
Bak op 160°C ongeveer 15 minuten of tot de meringue lichtbruin ziet en er bovenaan een korstje gevormd is.
Niet te lang bakken zodat je de meringue gemakkelijk kan oprollen.
Keer de gebakken meringue  op bakpapier om.
Verwijder het papier en laat 15 minuten afkoelen.

Klop de room op en voeg de helft van de frambozen toe.
Verdeel over de meringue.
Rol met behulp van het bakpapier de rol strak op. 
Begin aan de smalste kant.
Wikkel de rol in bakpapier en bewaar in de koelkast.
Serveer de amandel-meringuerol met de overgebleven frambozen.

<b>Tip:</b>

Heb je het liever nog wat zoeter, dan kan je er altijd wat poedersuiker over strooien.
Of zet liever wat poedersuiker op tafel.

