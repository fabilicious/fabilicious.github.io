---
date: 2019-09-29
title: Bramen-appeltaart met yoghurt
categories:
  - taarten
featured_image: /images/Appel-bramen-yoghurttaartC-AnnekeRuijsbroek1200.jpg
recipe:
  servings: 8 à 10 personen (voor springvorm of ring van 22-24cm x 2,5cm, of 2 ringen van 16cm)
  ingredients_markdown: |-
    **Zanddeeg:**
    * 100g zachte boter    * 100g suiker    * 40g eieren    * 200g bloem

    **Appel-yoghurtvulling:**    * 350g volle yoghurt of platte kaas    * 40g suiker    * 100g eieren    * 100g bloem    * vanille extract of ¼ vanillemerg    * 400g appels (schillen en in blokjes van 1 cm snijden)    * 200g braambessen    **Walnotencrumble:**
    * 80g bloem    * 50g suiker    * 50g licht bruine suiker of rietsuiker    * 2,5g kaneelpoeder  of wat minder    * snuifje zout     * 55g gehakte walnoten    * 55g gesmolten boter

    **Crème van mascarpone (facultatief):**
    * 250g mascarpone    * 50g bloemsuiker    * ½ vanillemerg    * 250g room  
---
                                                               Foto : Anneke Ruijsbroek

Het lijkt vandaag of de herfst zijn intrede heeft gedaan. Daarom deze passende bramen-appeltaart met yoghurt. Een combo van de eerste oogst appelen en walnoten met de laatste pluk van bramen uit de tuin.

<!--more-->

**Zanddeeg**

Alle ingrediënten zeer kort mengen en in de koelkast  1 uur laten opstijven.Het deeg uitrollen en in de beboterde ring plaatsen. Met een vork inprikken, afdekken met plasticfolie en in de koelkast 20 min. laten rusten.
Blind bakken op 180°C ongeveer 15 min.
Je zal zeker deeg over hebben. Dat kan je invriezen of kleine zandkoekjes mee maken.**Vulling**

Meng yoghurt, suiker, bloem, eieren, vanille . Voeg de appels toe.

**Crumble**Meng alle droge ingrediënten samen en voeg de boter toe. Meng kort tot een kruimelig deeg.

**Opbouw**
De  helft van de vulling in de taartbodem gieten, de bramen over de taart verdelen en de rest van de vulling erop doen.  Crumble erbovenop strooien.Bak 30-35 min op 180°C. Op rooster laten afkoelen.

**Mascarponecrème**

Meng al de ingrediënten samen en plaats in de koelkast.De taart net voor het serveren met bloemsuiker bestrooien en eventueel afwerken met wat braambessen.Geef er mascarponecrème bij indien je dit wenst. Ik vind dit persoonlijk overbodig.

Taart kan zowel lauw als koud worden gegeten.
Het recept komt uit [Bake Off crème de la crème](https://www.bookdepository.com/Creme-de-la-Creme-Martin-Chiffers/9781473615663).
A masterclass in patisserie for the home cook!

<b>Tip: </b>
De verse bramen kunnen vervangen worden door frambozen of bramen uit de diepvries.
