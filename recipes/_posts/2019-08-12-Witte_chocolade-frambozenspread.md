---
date: 2019-08-30
title: Witte chocolade-frambozenspread
categories:
  - confituurEnChocopasta
featured_image: /images/Witte chocolade - frambozenspread1200.jpg
recipe:
  servings: 2 confituurpotjes
  ingredients_markdown: |-
    * 140g witte chocolade in kleine stukjes gehakt (ik gebruik graag Valrhona blanc ivoire 35%).     * 75g room    * Snufje zout
    * 200g frambozen (mag ook diepvries zijn)    * 120g geleisuiker of 110g kristalsuiker    
---
Zelf ben ik geen grote fan van witte chocolade, maar sinds ik Blanc Ivoire van Valrhona ontdekt heb moet ik mijn mening bijstellen.Een kwaliteitsvolle chocolade met een hoger % aan cacaoboter dan de doorsnee witte chocolade. Zacht van smaak met een toets van vanille.Ik liep al geruime tijd met het idee rond om een witte chocoladepasta met frambozen te maken. Toen ik  heel toevallig het boekje “ Heerlijke spreads “ van Rachel Khoo in handen kreeg en dit receptje zag staan, ben ik meteen aan de slag gegaan.Het recept is een klein beetje aangepast.

<!--more-->

Kook de room op en giet deze op de witte chocolade.Voorzichtig mengen tot een glad geheel.Indien niet alles gesmolten is kan je de chocolade in een bain-marie plaatsen of op een heel zacht vuurtje nog wat laten smelten.Zout toevoegen en laten afkoelen. Maar niet volledig laten opstijven, zodat je de chocoladespread gemakkelijk in een glazen potje kan lepelen.

Gebruik je geleisuiker: dan kook je de frambozen samen met de geleisuiker volgens de aanwijzingen van de verpakking.
Gebruik je zoals ik de kristalsuiker: dan kook je de frambozen samen met de suiker 5 à 10 minuten tot je de juiste dikte bekomt.Niet te lopend, maar ook niet te stevig.
Ben je niet gewoon van confituur te maken, gebruik dan gerust de geleisuiker.
Deze zorgt voor goede consistentie. Is ietsje anders van smaak, maar gecombineerd met de witte chocolade proef je dit niet of nauwelijks.Laten afkoelen, maar niet volledig laten opstijven.Vul een gesteriliseerde pot met afwisselend een laagje chocoladespread en een laagje frambozenspread.Roer er even met een stokje door, zodat je een gemarmerd effect verkrijgt.Een tweetal weken houdbaar in de koelkast.


![](/images/Frambozen_in_tuin_nov_181200.jpg)

