---
date: 2018-12-27
title: Bokkenpootjes
categories:
  - koekjesEnKleinGebak
featured_image: /images/bokkepootjes1200.jpg
recipe:
  servings: 40 stuks
  ingredients_markdown: |-
    **Bokkenpoten:**
    * 80g kristalsuiker 
    * 125g eiwitten
    * 20g kristalsuiker
    * 30g bloem
    * 90g amandelpoeder
    * 90g poedersuiker
    * 50g amandelschilfers

    **Crème au beurre
    * 25g water
    * 65g kristalsuiker
    * 5g glucose
    * 54g eiwitten
    * 10g kristalsuiker
    * 1/4 merg van een vanillestok 
    * 100g zachte boter

    **afwerking:**
    * 150g chocolade (fondant of melkchocolade)

---
Eigenlijk ben ik niet zot van crème au beurre.
Te zwaar, te vet en soms proef je pure boter…
Maar deze crème au beurre, gemaakt op basis van een italiaanse meringue, is veel luchtiger.
Als je ook nog wat minder crème au beurre tussen de koekjes spuit dan vind ik ze top!
Recept is van Jo Nelissen.

<!--more-->

**Bokkenpoten**

Verwarm de 80g suiker in de oven (2 minuten op 150°C).
Klop de eiwitten op met de 20g suiker en vervolgens met de verwarmde suiker.
Meng bloem, bloemsuiker en amandelpoeder onder elkaar.
Spatel voorzichtig onder de eiwitten.
Spuit de bokkenpootjes op siliconen bakmatjes of op bakpapier en bestrooi met de amandelschilfers.
Bak op 180°C 10 à 12 minuten (Afhankelijk van de oven, dit is enkel een indicatie).
Op een rooster laten afkoelen.

![](/images/bokkepootjeshalffabrikaat1200.jpg)

**Crème au beurre**

Kook het water samen met de 65g suiker en de glucose tot 121°C.
Klop de eiwitten op met 10g suiker.
Giet de warme suikersiroop voorzichtig op het eiwit en klop op een lagere stand verder totdat die is afgekoeld.
Voeg nu de boter en het merg van de vanillestok erbij en meng zeer goed met de klopper.
De crème au beurre in een spuitzak doen.

Spuit de crème au beurre op de platte kant en plak ze dicht met een tweede bokkenpootje.

Smelt de chocolade in bain-marie en dop de bokkenpootjes erin.
Schud de overtollige chocolade zorgvuldig af en laat ze op bakpapier opstijven.


<b>Tip: </b>

De bokkenpootjes bewaar je het best in de koelkast, maar haal ze op tijd uit vooraleer je ze serveert.
Ik vind ze dan lekkerder van smaak. 





