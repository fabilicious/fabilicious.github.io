---
date: 2020-09-26
title: Vietnamese pannenkoeken gevuld met paksoi en scampi, Bánh Xèo
categories:
  - vegetarisch
featured_image: /images/vietnamese_pannenkoek1200.jpg
recipe:
  servings: 4 stuks
  ingredients_markdown: |-
    **Voor het beslag:**
    * 110g rijstmeel
    * 250ml water
    * 1 mespunt kurkuma
    * 4 lente-uitjes (enkel het groen gedeelte), fijngesneden
    * 1 eetlepel kokosmelk (facultatief)
    * 3 eetlepel arachideolie om te bakken

    **Voor de vulling:**
    * 2 eetlepels arachideolie
    * 4 lente-uitjes (enkel het witte gedeelte), fijngesneden 
    * 8 kleine scampi’s, gepeld en darmkanaal verwijderd
    * 200g sojascheuten
    * 1/2 paksoi, in stukjes gesneden
    * 1 wortel, in fijne repen gesneden

    **Voor de vinaigrette:**
    * 2 eetlepels suiker
    * 4 eetlepels limoensap
    * 4 eetlepels vissaus
    * 1 rood pepertje, fijngesneden
    * 1 klein beetje geperste look
    
    **Voor de afwerking:**
    * 1 krop sla
    * Veel verse kruiden (koriander, munt, Vietnamese basilicum,..)    * komkommerplakjes
---
Bij Little V, het Vietnamees restaurant in Rotterdam met een authentieke keuken, heb ik voor het eerst geproefd van Bánh Xèo of Vietnamese pannenkoek.
Een dun gebakken pannenkoek gemaakt van rijstmeel met een beetje kurkuma voor de mooie kleur.
De vulling van deze Vietnamese pannenkoekjes bestaat veelal uit scampi’s en varkensvlees.
Maar is ook lekker met gebakken stukjes kip.
Met enkel krokant gebakken groenten maak je er een vegan versie van. Serveer hier dan een zoete chilisaus bij in de plaats van de vinaigrette.
Je neemt een stukje pannenkoek wikkel dit samen met wat kruiden in een blaadje sla.

<!--more-->

**Voor het beslag**

Leng de rijstmeel aan met water en roer tot een glad beslag.
Meng er de kurkuma, de lente-uitjes en de kokosmelk door.

**Voor de vulling**

Verhit de arachideolie en fruit er het wit van de lente-uitjes in aan.
Doe de wortelen en de paksoi erbij en roerbak enkele minuten.
Voeg de scampi’s toe en laat ze kort bakken tot ze gaar zijn.
Doe er de sojascheuten bij en laat een paar seconden meebakken.
Haal alles uit de pan.

**Voor de vinaigrette**

Roer voor de vinaigrette eerst de suiker en limoensap door elkaar.
Voeg er dan de overige ingrediënten aan toe.
Roer goed om en laat trekken.

Verhit telkens wat olie en bak dunne pannenkoekjes met het beslag.
Beweeg tijdens het bakken met het beslag heen en weer zodat ze niet gaan kleven.
Hou warm.

Verdeel de vulling over de pannenkoek en vouw dicht.
Serveer met het slaatje en de vinaigrette.


Gebaseerd op recept van Quyên Truong Thi.

