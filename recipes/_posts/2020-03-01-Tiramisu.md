---
date: 2020-03-01
title: Tiramisu
categories:
  - dessert
featured_image: /images/Tiramisu1200.jpg
recipe:
  servings: 6 à 8 personen
  ingredients_markdown: |-
    * 500g mascarpone    * 6 afgestreken eetlepels fijn griessuiker
    * 200g lange vingers (Pavesini)
    * 120ml sterke koffie, afgekoeld
    * 5 eetlepels amaretto of wat minder naar gelang je smaak
    * 4 eigelen
    * 2 eiwitten
    * 20g cacaopoeder
---
Dit recept heb ik van onder het stof gehaald! 
Het dateert al van in de tijd dat het hier bij ons nog niet was ingeburgerd en je nog vele gasten aangenaam mee kon verrassen.

Tiramisu! Iedereen kent het en de meesten onder ons hebben dit al meerdere malen klaargemaakt. Geen haar op mijn hoofd die dacht dat ik dit nog ging bloggen.
Tot zoonlief en vriendin vorig week, na het maken van een veel te lang geleden tiramisu de loftrompet staken!  
Al vele tiramisu’s gegeten, maar nog geen enkele geproefd die jouw recept evenaart.
Leuk dit te horen, al weet ik wel dat smaken verschillen.

Het geheim is in de eerste plaats de lepelkoekjes, ik gebruik altijd Pavesini.
De echte Italiaanse koekjes te koop in Italiaanse voedingswinkels. Ook in de Carrefour zijn ze dikwijls te vinden.
Je kan ze natuurlijk met de lepelkoekjes van bij ons maken, maar het resultaat is niet hetzelfde.
Punt twee (ik voel me nu net SOS piet), de koekjes zeer vlug onderdompelen in de koffie en het overtollige vocht goed laten afdruipen. Ik hou niet van zompige koeken.
En tot slot voeg ik er, in tegenstelling tot veel andere recepten, geen opgeklopte room aan toe. Zo blijft de lekkere smaak van mascarpone behouden.


<!--more-->

De koekjes snel in een mengsel van koffie en amaretto dopen, het overtollige vocht wat afschudden en in een schaal leggen. Ik leg op de volledige bodem 2 koekjes bovenop elkaar.
Het eiwit opkloppen met 1 afgestreken eetlepel suiker.
De mascarpone mengen met de rest van de suiker en de dooiers. Het opgeklopte eiwit er voorzichtig onderspatelen en over de koekjes verdelen. Let wel : mascarpone niet te lang bewerken anders verliest het mengsel zijn stevigheid.
Minsten 4 uur in de koelkast laten opstijven.
Voor het serveren royaal met gezeefde cacaopoeder bestrooien.
Ik maak de tiramisu altijd een dag op voorhand.




