---
date: 2018-12-26
title: Cannelloni met andijvie en ricotta
categories:
  - pasta
featured_image: /images/Canneloni_met_andijvie_en_ricottaV2.jpg
recipe:
  servings: 3à4 personen
  ingredients_markdown: |-
    **Vulling:**    * 1 potje ricotta van 250g    * 50g magere platte kaas    * 25g geraspte parmezaanse kaas en nog wat extra voor de afwerking    * 1 andijvie gekookt (of gestoomd) en goed uitgelekt ca.130g netto.    * 2 eetlepels fijngehakte bladpeterselie    * Nootmuskaat, peper en zout    **12 à 13 buisjes cannelloni:**    **Saus:**    * 850g  passata    * 250g kerstomaten (je mag ze halveren indien het grote exemplaren zijn)     * 1 fijngehakte ui    * 1 fijngehakt teentje look    * 1 kleine courgette in brunoise gesneden    * Facultatief ½ tot 1 chilipeper fijngesnipperd     * Peper en zout 
---
Als ik cannelloni met andijvie en ricotta maak dan denk ik altijd dat dit omslachtig is.Maar dit valt eigenlijk wel reuze mee.De saus kan je gerust een dag op voorhand maken en in de koelkast bewaren.En de vulling is in een handomdraai gemaakt.Je kan de andijvie vervangen door gekookte snijbiet of spinazie.Voor de spinazie gebruik ik altijd de babyspinazie.250g babyspinazie in fijne repen snijden en rauw bij de vulling doen.

<!--more-->

SausStoof de ui en de look in wat olijfolie.Voeg de stukjes courgette toe en stoof heel kort aan.De courgetten garen straks verder in de oven en ik heb ze graag beetgaar!De  fijngesnipperde chili mag erbij, alsook de kerstomaten.Even omroeren en overgieten met de passata.Enkele minuten laten pruttelen, kruiden met peper en zout en de saus is klaar.VullingMeng al de ingrediënten samen en doe de vulling in een spuitzak.Vul de buisjes cannelloni met de vulling.Neem een met olijfolie ingewreven ovenschotel en giet 1/3 van de saus erin.Leg de cannelloni’s op de saus en overgiet met de rest van de saus.Strooi er nog wat parmezaanse kaas over en zet de schaal in een voorverwarmde oven 35 à 40 minuten op 180°C.

![](/images/Canneloni_met_andijvie_en_ricotta_gebakken800H.jpg)

<b>Tip: </b>

Voor de afwerking kan je nog enkele schijven mozzarella bovenop de saus leggen.Lekker, maar wel wat zwaarder!

Andijvie kan je door spinazie of snijbiet vervangen.
