---
date: 2023-06-20
title: Melkijs met vanille
categories:
  - ijsEnSorbets
featured_image: /images/melkijsV31200.jpg
recipe:
  servings: voor 6 à 8 personen
  ingredients_markdown: |-
    * 750ml volle melk
    * 125g (ik gebruik 110g) fijne kristalsuiker 
    * 25g glucosesiroop (kan ook met glucosepoeder)
    * 100g magere melkpoeder (Régilait bij Delhaize)
    * 1/2 vanillestok in de lengte doorsnijden en het merg uithalen (facultatief)
    
---
Gelato fior di latte: een tongstrelend melkijs. Heel puur van smaak en perfect te combineren met een verse fruitsalade. 


<!--more-->

De melk, suiker, glucose, melkpoeder, vanillestok en het merg met een garde mengen. Breng langzaam aan de kook om de suiker te laten oplossen.
Giet in een andere kom en laat liefst een nacht in de koelkast staan om een zekere rijping te verkrijgen.

Draai het melkijs in de ijsturbine tot je de juiste consistentie hebt.
Plaats minstens 4 uur in de vriezer.

Bron: Gelati d'Italia van Linda Tubby
