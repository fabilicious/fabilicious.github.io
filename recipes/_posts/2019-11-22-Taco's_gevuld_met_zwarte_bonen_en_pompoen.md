---
date: 2019-11-22
title: Taco’s gevuld met zwarte bonen en pompoen
categories:
  - vegetarisch
featured_image: /images/Tacos_zwartebonen_pompoen1200.jpg
recipe:
  servings: circa 18 à 20 taco’s
  ingredients_markdown: |-
    * 500g pompoen (butternut of hokkaido), geschild en in blokjes van 1,5cm gesneden
    * 175g zwarte gedroogde bonen
    * 1/2 theelepel natriumbicarbonaat
    * 1 rode ui, fijngesneden
    * 1 teentje look, fijngesneden
    * 2 paprika’s rood of geel, steel en zaden verwijderen en in reepjes snijden
    * 1 blik van 400g tomaten in stukken
    * 70g tomatenpuree
    * 1 blikje van 150g maïskorrels
    * 1 theelepel paprikapoeder
    * 2 theelepels komijnpoeder
    * zout en peper
    * harissa
    * 1 theelepel gerookte paprikapoeder (facultatief)
    * klein potje zure room
    * 2OOg geraspte cheddar kaas of een andere kaas naar keuze
    * 20 taco’s
    * 1 bussel koriander grof gehakt    
---
Mexicaans geïnspireerd gerecht gemaakt met uitsluitend lokaal geteelde groenten van het Polderveld. Zelfs de zwarte gedroogde bonen zijn daar geoogst en door ons verwerkt.

<!--more-->

De dag ervoor de zwarte bonen in koud water laten weken (liefst 24uur, maar minstens 8 uur).
Vervang het water 4 à 5 maal.
Neem een pan met vers water (de bonen moeten mooi onderstaan) en strooi er de natriumbicarbonaat in.
Breng aan de kook gedurende 15 à 20 minuten of tot ze beetgaar zijn.
Afgieten en laten afkoelen.

Leg de blokjes pompoen op een bakplaat, giet er een scheut olijfolie op en meng alles.
Rooster op 200°C, circa 15 minuten of tot ze gaar zijn.
Verhit wat olijfolie in een pan en laat de ui 5 minuten stoven.
Voeg de look, de chilipeper en de reepjes paprika toe. Laat 3 minuten sudderen.
Strooi de paprikapoeder, gerookte paprikapoeder en komijnpoeder over de groenten.
Doe de tomaten en geconcentreerde tomatenpuree erbij en laat 20 à 30 minuten zachtjes verder sudderen. De saus moet mooi ingedikt zijn.

Voeg de zwarte bonen, pompoen en de maïskorrels erbij.
Breng op smaak met peper, zout en eventueel nog een beetje harissa.

Verwarm de taco’s zoals vermeld op de verpakking.
Zet de vulling met de geraspte kaas, zure room, harissa en koriander op tafel.

<b>Tip: </b>
Ik serveer hier graag nog couscous van bloemkool en ijsbergsla bij. 
