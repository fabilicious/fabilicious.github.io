---
date: 2019-01-31
title: Pompoen-linzencurry
categories:
  - vegetarisch
featured_image: /images/pompoen-linzencurry1200.jpg
recipe:
  servings: 4 personen
  ingredients_markdown: |-
    * 600g pompoen in blokjes
    * 1 sjalot fijngesneden
    * 1 courgette in blokjes
    * 1 grote prei of 2 kleine in ringen gesneden
    * 400ml kokosmelk (Aroy-D vind ik top)
    * 2 à 3 volle eetlepels Korma Pasta (Pataks)
    * 150g gekookte groene linzen      * 80 g blaadjes jonge snijbiet of baby-spinazie in fijne reepjes gesneden
    * 40 g hazelnoten liefst geroosterd
    * Peterselie en/of koriander 
---
Ik heb dit jaar weer een fantastische pompoenoogst gehad.
Butternut, rode en groene Hokkaido, spaghettipompoen, … 
Veel mensen maken er alleen maar soep van, je kan er echter zoveel meer mee doen.
De pompoenen zijn zo veelzijdig.
Ovengeroosterd, gecombineerd met aardappelen in puree, pompoenchutney, pompoenbrood, …
En ik kan nog een tijdje doorgaan.
Mijn inspiratie van vandaag was deze pompoencurry! 
Laat het je smaken.

Nog even voor alle duidelijkheid meegeven dat ik niet gesponsord word. Sommige merken worden in de ingrediëntenlijst meegegeven omdat ik er van overtuigd ben dat ze goed zijn en een meerwaarde kunnen bieden.


<!--more-->

De sjalot aanstoven in olijfolie, pompoen, courgettes en de prei erbij doen. 
De groenten 10 à 15 minuten laten zacht worden. 
De kokosmelk, de Korma Pasta en de gekookte linzen toevoegen. De reepjes snijbiet erbij doen en nog enkele minuten verder laten pruttelen.
Dien de curry op met de geroosterde hazelnoten, de peterselie en/of koriander.
Ik geef er rijst bij.
Naanbrood en raita passen hier ook super goed bij.  



