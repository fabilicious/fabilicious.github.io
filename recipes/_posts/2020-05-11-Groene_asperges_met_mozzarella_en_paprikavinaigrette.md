---
date: 2020-05-11
title: Groene asperges met mozzarella en paprikavinaigrette
categories:
  - vegetarisch
featured_image: /images/groene_asperges_mozzarella1200.jpg
recipe:
  servings: 4 personen
  ingredients_markdown: |-
    **Vinaigrette:**
    * 2 rode paprika’s
    * 2 sjalotten
    * 1 teentje look
    * 4 eetlepels olijfolie (goede kwaliteit)
    * 1 theelepel mosterd
    * 1 theelepel tomatenpuree
    * 3 of meer eetlepels water
    * peper en zout

    **Andere ingrediënten:**
    * 4 bollen mozzarella, elk 100g
    * 12 groene asperges
    * 50g rozijnen
    * 50g pijnboompitten
    * 1 teentje look
    * 1 lente-ui, grof gesneden
    * 2 theelepels of meer balsamico-azijn
    * 2 eetlepels olijfolie
    * peper en zout
    * facultatief, enkele blaadjes basilicum om af te werken
    
---
Met deze suggestie willen wij de Belgische aspergetelers steunen die het actueel moeilijk hebben om hum prachtproducten aan de man te brengen.

<!--more-->

**Vinaigrette**

Leg de paprika’s in zijn geheel op een met bakpapier beklede bakplaat en plaats onder een hete grill gedurende 15 à 20 minuten of tot het vel zwartgeblakerd is.
Doe de warme paprika’s in een afgedekte schaal en laat een 15-tal minuten rusten.
Ontvel de paprika’s, verwijder de zaadjes en hak ze grof.
Stoof de sjalotten en het teentje look  2 à 3 minuten in 2 eetlepels olijfolie.
Gooi het teentje look weg.
Doe de paprika’s erbij samen met de mosterd, tomatenpuree, peper, zout en laat 5 minuten sudderen. Voeg 3 eetlepels water toe en pureer door een blender.
En passeer eventueel door een fijne zeef. Klop de overgebleven olijfolie door.
Is de vinaigrette nog te dik, voeg er dan wat extra olijfolie of een beetje water aan toe.

**Andere ingrediënten**

Week de rozijnen 15 minuten in water.
Kook intussen de asperges 2 à 3 minuten in gezouten water en laat ze dan schrikken onder de koude kraan.
Snijd ze doormidden en dan in stukjes van 2 cm.

Sudder het teentje look in de olijfolie, voeg de lente-ui toe en bak nog 2 minuten verder.
Gooi de look weg, schep de pijnboompitten om met de ui en laat even sudderen.
Giet de rozijnen af en dep ze droog met keukenpapier. Doe ze samen met de asperges in de pan en bestrooi met peper en zout. Bak het geheel nog 2 minuten, neem van het vuur en laat afkoelen. 
Sprenkel er de azijn over.

Snij elke mozzarella in plakjes en schik die in een overlappende cirkel op de borden.
Schep het aspergesmengsel in het midden op de mozzarella.
Lepel er wat vinaigrette over en werk eventueel af met enkele blaadjes basilicum.

<b>Tip: </b>
Voor een lunchgerecht serveer je dit met de aangegeven hoeveelheid mozzarella. Als voorgerecht mag je gerust de hoeveelheid mozzarella halveren.

Bron: 'Mozzarella' in de reeks ‘Koken met meesterkoks’.
