---
date: 2022-07-21
title: Mini Berlijnse bollen
categories:
  - koekjesEnKleinGebak
featured_image: /images/bouleberlinV31200.jpg
recipe:
  servings: 30 stuks van 35g
  ingredients_markdown: |-
    **Briochedeeg:**
    * 500g bloem (Type 55 of gewone tarwebloem)    * 225g volle melk (20°à 24°C)    * 1 eidooier    * 50g kristalsuiker    * 35g verse gist    * 10g zout    * 75g zachte boter (op kamertemperatuur)
    **Banketbakkersroom:**
    * 500ml melk
    * 1 vanillestok, het merg uitschrapen
    * 40g puddingpoeder of maizena
    * 100g suiker (of meer voor de zoetekauw)
    * 4 eidooiers 

---
Een Berlijnse bol smullen op het strand roept bij mij jeugdherinneringen op.
Een halve eeuw geleden enkel verkrijgbaar tijdens de zomermaanden op de dijk en op het strand. In de bakkerijen zag je ze nauwelijks of niet.
Verkopers zwoegend door het zand, gekleed in witte uniformen met bijhorende pet, hoorde je al in de verte brullen ‘Boules de Berlin of Boules de l’Yser'. 
Als ik na lang zeuren toch zo'n gefrituurd gebak gevuld met abrikozenconfituur of banketbakkersroom mocht verorberen had ik als klein meisje na enkele happen genoeg. 
Vandaar mijn voorkeur voor de mini Boules de Berlin.

<!--more-->

**Briochedeeg**

Bloem in de keukenrobot plaatsen met het zout. Verkruimel de gist en roer glad met de melk en de dooier. Voeg de suiker toe en giet bij de bloem.Kneed 3 minuten op een lage snelheid.Voeg de boter toe en kneed 3 minuten verder op een lage snelheid. Zet de snelheid iets hogere kneed 5 à 10 minuten to je een elastisch deeg bekomt. Het deeg mag niet meer kleven.Laat onder plasticfolie 30 minuten rijzen op kamertemperatuur.
Duw voorzichtig de lucht uit het deeg en verdeel in stukjes van 35g of 50g voor een gewone  Berlijnse bol.
Bol elk stukje deeg op en laat op een met bakpapier of siliconen mat bedekte bakplaat afgedekt rusten gedurende 60 minuten.

Verwarm de friteuse op 160°C.
Frituur de bolletjes ca. 2 minuten op elke zijde totdat ze goudbruin zijn en een witte streep in het midden hebben.
Laat ze goed uitlekken op keukenpapier.

**Banketbakkersroom**

Klop enkele eetlepels melk met de eidooiers los. Voeg de suiker en puddingpoeder toe. Klop nog eens goed door.
Breng de resterende melk en het merg van de vanillestok aan de kook.

Giet een beetje kokende melk al roerend op het eimengsel en klop dit door de kokende melk. Breng het geheel op een zacht vuur, al kloppend naar het kookpunt.
Eenmaal ingedikt giet je de massa in een andere kom.
Bedek met plasticfolie om velvorming te voorkomen.
Voor gebruik de crème met een klopper mooi glad maken en in een spuitzak doen.

**Afwerken**

Snijd de bollen in 2 en vul met banketbakkersroom.
Bestrooi royaal met bloemsuiker.






