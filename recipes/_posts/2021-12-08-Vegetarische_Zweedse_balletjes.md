---
date: 2021-12-08
title: Vegetarische Zweedse balletjes met geroosterde boerenkool en duindoornvinaigrette
categories:
  - vegetarisch
featured_image: /images/nordinballs800.jpg
recipe:
  servings: 4
  ingredients_markdown: |-
    **Vegetarische balletjes:**
    * 500g kastanjechampignons, fijngehakt
    * 200g gekookte arboriorijst
    * 2 sjalotten, fijngesneden
    * 45g panko
    * 2 eetlepels cashewboter (kan ook met pindakaas)
    * zout
    * arachide- of koolzaadolie om te bakken

    **Geroosterde boerenkool:**
    * 200g boerenkool, harde nerf verwijderen
    * 2 ongepelde teentjes look 
    * 2 eetlepels koolzaadolie
    * zeezout en zwarte peper

    **Duindoorndressing:**
    * 4 eetlepels duindistelsap (kan je ook vervangen door sap van clementines)
    * 8 eetlepels koolzaadolie
    * 1 eetlepel of meer honing
    * 1 eetlepel ciderazijn of witte wijnazijn
    * snuifje zeezout

    **Afwerking:**
    * peterselie
    * 1/2 pot lingonberrycompote of veenbessencompote
    
---
Deze verrukkelijke Zweedse balletjes, volledig vegan, heb ik vorig jaar voor een goed doel gemaakt. Initiatiefnemer Martin Nordin kan als geen ander met ongewone combinaties verrassend uit de hoek komen. Superblij dat ik zijn recept op mijn blog met jullie mag delen.

<!--more-->

**Vegetarische Zweedse balletjes**

Verhit wat olie in een pan, zet het vuur hoog en bak de champignons samen met de sjalotten mooi bruin.
Doe de rijst, panko, cashewboter en een beetje zout in een keukenrobot en mix tot een smeuïge pasta. Er mag zeker nog wat beet in zitten.
Laat afkoelen.
Meng de rijst samen met de champignons en maak balletjes. Leg op een bord en dek af met plasticfolie.
Plaats minstens 1 uur in de koelkast.

**Duindoorndressing**

Meng al de ingrediënten samen en breng op smaak met zout en eventueel nog wat extra honing.

**Geroosterde boerenkool**

Verwarm de oven op 120°C.
Leg de boerenkool en de teentjes look op een bakplaat en besprenkel met olie.
Strooi er wat peper en zout over en rooster 15 à 20 minuten in de oven.

**Afwerking**

Verhit een pan met olie en bak de balletjes mooi bruin.
Verdeel de boerenkool en de balletjes over de borden, besprenkel met de dressing en strooi er gehakte peterselie over. Serveer er warm of koude lingonberry- of veenbessencompote.

<b>Tip: </b>

Ik heb altijd een bokaaltje lingonberrycompote van Ikea staan, maar je kan ook zelf aan de slag.
Voor de rijst: 100g arboriorijst in 200ml groentebouillon koken gedurende 15 à 18 minuten. 200g afwegen.
