---
date: 2019-01-12
title: Veggie carpaccio met red meat radijs en sinaasappel
categories:
  - salades
featured_image: /images/carpaccio van redmeatradijs met sinaasappel en rode biet1200.jpg
recipe:
  servings: 4 personen
  ingredients_markdown: |-
    * 2 red meat radijzen
    * 3 sinaasappels (1 voor de stukjes sinaasappel en de 2 andere voor het sap)
    * 2 gekookte rode bieten
    * 80g zachte geitenkaas
    * 100g rucola
    * geroosterde hennepzaadjes of pijnboompitten voor de afwerking

    **Vinaigrette:**
    * 70 ml sinaasappelsap
    * 2 eetlepels witte wijnazijn (forum chardonnay)
    * 2 eetlepels olijfolie
    * 2 theelepels honing    
---
Een winterslaatje met red meat radijzen, rode biet en sinaasappel! Daar haal je de zon mee in huis.
De red meat radijzen zijn hier nog niet echt ingeburgerd.
Ze worden ook wel watermeloen radijzen genoemd en vinden hun oorsprong in China.
Deze radijs is groter, zachter van smaak en heeft een prachtige kleur!
 

<!--more-->

Meng al de ingrediënten samen voor de vinaigrette.

Schil de red meat radijzen zeer dun en snij met de mandoline in zeer fijne schijven.
Leg ze op een bord en strijk ze in met een beetje vinaigrette. Dit gaat het gemakkelijkst met een borstel. Dit mag je 1/2 uur op voorhand doen.
Door de vinaigrette worden de radijzen wat zachter.
Snij 1 sinaasappel à vif. En halveer elk partje in 2.
De gekookte rode biet in blokjes snijden.
Leg in het midden wat rucola, verdeel de sinaasappel stukjes, de rode biet en de zachte geitenkaas over de radijzen.
Werk af met geroosterde hennepzaadjes of pijnboompitten.
Bestrooi met peper en eventueel wat zout.
Geef er de vinaigrette bij.

<b>Tip: </b>

De hennepzaadjes of pijnboompitten kan je gemakkelijk roosteren door ze in een pan (zonder olie) enkele minuten te roosteren.






