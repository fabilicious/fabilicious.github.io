---
date: 2019-04-03
title: Pasta met tonijn
categories:
  - pasta
featured_image: /images/Spaghetti al tonno800.jpg
recipe:
  servings: 4 personen
  ingredients_markdown: |-
    * 1 ui fijngesneden
    * 1 teentje look fijngesneden
    * 1 chilipeper fijngesneden
    * 6 eetlepels olijfolie
    * 1 blik van 400g tomaten in stukjes
    * 1 theelepel paprikapoeder
    * 2 eetlepel kappertjes
    * enkele zwarte olijven (facultatief) 
    * 1 à 2 eetlepels platte peterselie fijngesneden
    * 1 blik van 400g tonijn in eigen nat, afgegoten en in grove stukken
    * peper en zout    * 500g gedroogde pasta
---
De Italiaanse keuken staat bekend om haar eenvoud. Vaak met slechts enkele ingrediënten.
Pasta met tonijn of beter de pasta al tonno is hier zeker een voorbeeld van.
Heel simpel, makkelijk en supersnel op tafel getoverd.
Het is bovendien ook nog budgetvriendelijk!


<!--more-->


Verhit de olijfolie in een kookpot en laat de ui, de look en de chilipeper zachtjes stoven tot ze zacht zijn.
Voeg de tomaten en de paprikapoeder toe en kook nog enkele minuten door.

Kook ondertussen de pasta al dente.

Meng de kappertjes en de zwarte olijven door de saus en kruid met peper en zout.
Leg de grove stukken tonijn in de saus en warm nog heel even door.
Verdeel de pasta met tonijn over de borden en werk af met gehakte peterselie en eventueel met enkele zwarte olijven.



