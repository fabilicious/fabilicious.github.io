---
date: 2020-03-06
title: Winterposteleinpesto
categories:
  - bijgerechten
featured_image: /images/winterpostelein-pesto800.jpg
recipe:
  servings: 4 personen
  ingredients_markdown: |-
    * 1 bussel winterpostelein
    * 1 teentje look fijngesneden
    * 40g pijnboompitten
    * 6 eetlepels goeie olijfolie
    * 40g gemalen Pecorino of Parmezaanse kaas
    * zout naar smaak   
---
Op de zelfplukboerderij ‘Het Polderveld’ staat de winterpostelein er prachtig bij.
Dit kleine, frisgroene plantje is rijk aan vitaminen en mineralen en wordt dikwijls als superfood omschreven.
Het blad, de steeltjes en zelf de bloemen zijn eetbaar.
Zacht van smaak, lekker rauw, in soep en wokgerechten.
Ik heb ze vandaag verwerkt in mijn pesto.
Deze geslaagde versie moet zeker niet onderdoen voor de klassieke pesto met basilicum.

<!--more-->

De pijnbompitten, look, winterpostelein (blaadjes en stelen) en olijfolie in een blender fijn hakken. Je kan ook een mortel en vijzel gebruiken.
Meng de gemalen kaas er onder en voeg wat zout toe naar smaak.
Doe de pesto in een glazen bokaal en giet er bovenop nog wat olijfolie over.
Bewaar in de koelkast.


<b>Tip: </b>

Lekker met spaghetti en als extra nog een doosje in olijfolie gebakken kerstomaten.

