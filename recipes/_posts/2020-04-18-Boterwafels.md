---
date: 2020-04-18
title: Boterwafels
categories:
  - koekjesEnKleinGebak
featured_image: /images/boterwafeltjes1200.jpg
recipe:
  servings: 
  ingredients_markdown: |-
    * 250g boter of plantaardige margarine (zacht)
    * 240g fijne suiker
    * 1 zakje vanillesuiker
    * 250g bloem
    * 1/2 theelepel bakpoeder
    * 4 eieren
    * snuifje zout
    * mespuntje vanillepaste (facultatief)
    
    
---
Aan de lege rekken in de winkel te zien, heeft iedereen voldoende bloem in huis. Tijd om jullie wafelijzer van onder het stof te halen voor deze boterwafeltjes. Recept van het jaar 40 vóór de Coronacrisis. 

<!--more-->

De dooiers van het eiwit scheiden.
De zachte boter samen met de dooiers kloppen, vervolgens de suiker, vanillesuiker, vanillepaste, bloem, bakpoeder en zout toevoegen. Alles goed mengen.
Klop het eiwit op en meng voorzichtig onder het deeg.
Verwarm het wafelijzer en bakken maar.
Laat de wafeltjes op een rooster goed afkoelen en bewaar ze in een afgesloten doos.
De dag zelf vind ik ze het lekkerst, ze zijn dan heel krokant.
De volgende dag kan je de wafels heel kort in het wafelijzer opnieuw bakken en laten afkoelen. Zo worden ze terug krokant.



