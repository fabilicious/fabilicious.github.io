---
date: 2023-03-18
title: Vegancake met rood fruit
categories:
  - cake
featured_image: /images/vegancakeroodfruit1200.jpg
recipe:
  servings: 1 cakevorm 
  ingredients_markdown: |-
    **Crumble:** 
    * 30g kokosolie
    * 50g bloem type 55
    * 50g rietsuiker
    * snuifje zout
    * 2 koffielepels water
    **Cake:**
    * 90g rietsuiker
    * 400g compote van peren (zelfgemaakt of gekocht)
    * zeste van 1/2 citroen
    * 250g bloem type 55, gezeefd
    * 1 zakje bakpoeder, gezeefd
    * 100g arachideolie (of een andere neutrale olie)
    * Snuifje zout
    * 200g rood fruit, liefst uit diepvries (frambozen,bosbessen,bramen,...)

---
'À l'école de la pâtisserie vegan' van Linda Vongdara met uitsluitend vegan recepten is een schot in de roos.
Duidelijk uitgelegde, haalbare recepten met ingrediënten die je overal makkelijk kan verkrijgen.
Als liefhebber van de klassieke pâtisserie met een ferme klomp boter en de nodige eieren is dit de allereerste vegancake die mij echt kan bekoren.

<!--more-->

**Crumble**

Doe de bloem en de kokosolie in een ruime kom en wrijf deze tussen de vingers los.
Voeg suiker, citroenzeste en zout toe en meng.
Besprenkel het deeg met water en meng tot je een zanderige structuur bekomt.
Plaats in de koelkast.

**Cake**

Verwarm de oven op 170C.
Doe behalve het rood fruit, al de ingrediënten in een kom en meng zo kort mogelijk.
Spatel er het diepgevroren fruit onder en giet het beslag in een ingevette cakevorm.

Bak circa 1 uur.

Gebruik je meerdere vormen dan zullen die minder lang in de oven moeten.
Verlaag de temperatuur van de oven als je cake nog niet gaar is, maar reeds donker kleurt.
De cake is gaar als je er met een naald in prikt en deze er droog uitkomt.

<b>Tip: </b>

De chef gebruikt hier het liefst diepgevroren fruit in de plaats van vers omdat deze tijdens het bakken minder vocht afgegeven.
Gebruik je vers fruit dan zal je de cake nog langer moeten laten bakken om al het vocht te laten verdampen.


Bron: [À l'école de la pâtisserie vegan](https://www.amazon.com.be/-/nl/Linda-Vongdara/dp/2263162550/ref=asc_df_2263162550/?tag=begogshpadd0d-21&linkCode=df0&hvadid=633052049663&hvpos=&hvnetw=g&hvrand=15979384580340943468&hvpone=&hvptwo=&hvqmt=&hvdev=c&hvdvcmdl=&hvlocint=&hvlocphy=1001273&hvtargid=pla-837041991049&psc=1&gclid=EAIaIQobChMI0aDYhonm_QIVxud3Ch0LXAazEAQYAiABEgKHR_D_BwE)
