---
date: 2020-10-03
title: De Greenway burger 'classic style'
categories:
  - vegetarisch
featured_image: /images/GWburgerV21200.jpg
recipe:
  servings: 4 personen
  ingredients_markdown: |-
    * 4 Greenway burgers
    * 4 buns
    * 4 sneetjes cheddarkaas
    * 2 à 3 augurken, in lange repen gesneden
    * enkele blaadjes ijsbergsla, in fijne reepjes gesneden
    * ketchup en mosterd    * 150g sjalotten
---
De vegetarische Beyond burger moet niet meer geïntroduceerd worden, deze is bij ons al voldoende ’ingeburgerd’. 
Maar kennen jullie de Greenway burger al? Won de prijs van beste product van het jaar.
Lokaal gemaakt van erwtenproteïne en 100% CO2-neutraal. Super lekker!


<!--more-->

**Gekarameliseerde sjalotten:**
Verwarm de oven voor op 140°C. Pel de sjalotten en snijd in vieren. Verdeel de ui over een ovenschaal, verdeel 15g boter (of plantaardige boter) erover en sprenkel er een beetje olijfolie over. Bestrooi met zout en peper. Bak de sjalotten 20 à 30 minuten in de oven of tot ze goudbruin en zacht zijn. Laat ze afkoelen.

**Burgers:**
Verhit enkele eetlepels (olijf)olie in een koekenpan op een matig vuur. Bak de burgers enkele minuten aan beide zijden tot ze kleuren en verlaag het vuur. Bak nog 2 à 3 minuten verder.
Laat ze niet te lang zodat de burger mooi sappig blijft.
Gril de buns kort in de oven. Doe wat ketchup en mosterd op het broodje, leg hierop een burger met daarop een sneetje kaas. Werk af met de repen augurken, ijsbergsla en gekarameliseerde sjalotten.