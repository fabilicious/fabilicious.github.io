---
date: 2019-06-16
title: Aardbeientaart
categories:
  - taarten
featured_image: /images/aarbeientaart1200.jpg
recipe:
  servings: 4 à 6 personen (taartring van 18 cm diameter en 2,5 cm hoog)
  ingredients_markdown: |-
    **Zanddeeg:**
    * 100g patisseriebloem gezeefd
    * 30g bloemsuiker gezeefd
    * 8g amandelpoeder
    * snuifje zout
    * 60g zachte boter
    * 20g ei
    * facultatief 4 witte chocolade callets (hierdoor blijft de bodem langer krokant)

    **Crème-prise:**
    * 250ml volle melk
    * 2 eidooiers
    * 55g suiker
    * 20g puddingpoeder of maizena
    * 1/2 merg van een vanillestok
    * 3g gelatine in koud water geweekt
    * 100g room (voeg 10 à 15g bloemsuiker toe voor een iets zoetere versie), opkloppen 

    **Afwerking:**
    * ca.300g aardbeien    * 2 eetlepels afdekgelei mengen met 40 à 50% water.
---
De zoete aardbeien hingen deze morgen nog aan de struiken in onze tuin. Nu liggen ze te blinken op mijn zomers taartje! 

<!--more-->


**Zanddeeg**

Meng met de hand of keukenrobot de boter met de bloemsuiker.Voeg de amandelpoeder, het zout en het ei toe. Als laatste meng je de bloem er onder.Stop onmiddellijk met kneden van zodra je een homogeen deeg bekomt. Deeg in plasticfolie verpakken en minstens 1 uur in de koelkast bewaren.

De ring met boter instrijken en op bakpapier leggen.
Het deeg uitrollen, in de vorm leggen en mooi aandrukken. Met een vork gaatjes in het deeg prikken en 30 minuten in de koelkast plaatsen.

Oven voorverwarmen op 170°C.

Het deeg ongeveer 18 minuten op 170°C bakken.
Uit de oven halen en de callets op de bodem verdelen en laten smelten.
Met een borsteltje de chocolade uitsmeren. Taart op een rooster laten afkoelen.


**Crème-prise**

Klop enkele eetlepels melk met de eidooiers los. Voeg de suiker en puddingpoeder toe. Klop nog eens goed door.
Breng de resterende melk en het merg van de vanillestok aan de kook.
Giet een beetje kokende melk al roerend op het eimengsel en klop dit door de kokende melk. Breng het geheel op een zacht vuur al kloppend naar het kookpunt.
Eenmaal ingedikt, de geweekte gelatine toevoegen en de massa in een andere kom gieten.
Bedek met plasticfolie om velvorming te voorkomen.
Laat afkoelen tot 25°C, klop de pudding nogmaals mooi glad en voeg er de opgeklopte room bij.
Vul de taartbodem volledig met de crème-prise.

**Aardbeien**

Was de aardbeien, verwijder het kroontje en snij in 2.
Verdeel over de taarten.

Warm de afdekgelei lichtjes op en strijk de aardbeien lichtjes in.


