---
date: 2020-10-14
title: Wilde rijst / edamame / baby-aubergines met miso / pickled daikon
categories:
  - vegetarisch
featured_image: /images/poke_aubergines1200V3.jpg
recipe:
  servings: 2 personen
  ingredients_markdown: |-
    * 100g wilde rijst, koken zie verpakking
    * 200g edamame, 3 minuten koken of stomen en doppen
    * 1 avocado in schijven snijden
    * 2 kleine pijpajuintjes, in fijne ringen snijden

    **Baby-aubergines met miso:**
    * 4 baby-aubergines
    * 38 ml mirin
    * 1 grote koffielepel witte misopasta
    * 1 grote theelepel honing
    * 1/2 koffielepel sojasaus (al dan niet glutenvrij)
    * een beetje geraspte gember

    **Pickled daikon:**
    * 1 rode daikon, schil en rasp tot fijne spagetti. 
    * 2 eetlepels sushi-azijn
    * 1 eetlepel koolzaadolie of een andere olie naar keuze
    * 1 theelepel kurkumapoeder
    * peper en zout

    **Afwerken:**
    * sesamzaadjes
    * sriracha mayo of miso mayonaise

---
Mijn variant van een veggie Poké bowl ‘Japanse stijl’.
Wilde rijst is eigenlijk geen rijst, maar een grassoort.
Het zijn zaadjes van een waterplant.
Groeit van nature in zuivere meren en stromen.
Rijk aan vezels, eiwitten, vitamine B en glutenvrij.
De bereidingstijd is veel langer dan bij rijst.
De korrels hebben na het koken nog steeds veel bite en smaken nootachtig.
Bovendien zijn deze slanke, zwartbruine zaden een streling voor het oog.
In dit recept gebruik ik ‘Organic wilde rijst-Canadian Lake’ van Zuiderzee. 
<!--more-->

**Pickled daikon**
Meng al de ingrediënten en laat minstens een uur in de koelkast marineren.

**Baby-aubergines met miso**
Verwarm de oven op 180°C.
Halveer de aubergines in de lengte en snijd ruitjes in het vruchtvlees.
Besprenkel met olijfolie en kruid met peper en zeezout.
Rooster de aubergines gedurende 10 minuten in de oven voor een mooi korstje en wikkel in aluminiumfolie.
Gaar de aubergines verder in de oven gedurende 20 à 30 minuten of tot het vruchtvlees zacht is.

Haal de aubergines uit de oven en verwarm de oven tot 240°C.

Meng mirin, miso, sojasaus, honing en gember samen.
Smeer dit over de aubergines en laat 3 à 5 minuten in de oven karameliseren.
Dit gaat vrij vlug!!!

**Afwerken**
Dresseer nu de bowls met wilde rijst, edamame, avocado, aubergines en daikon.
Strooi er de pijpajuintjes en de sesamzaadjes over.
Nog een draai van de pepermolen en wat zout.
Geef er sriracha - of miso mayonaise bij.

<b>Tip: </b>
De mayonaise kan je zelf maken door simpelweg wat sriracha of misopasta door de mayonaise te mengen.
Opgelet sriracha is zeer pikant! 
