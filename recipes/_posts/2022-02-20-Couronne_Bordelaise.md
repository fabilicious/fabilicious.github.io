---
date: 2022-02-20
title: Couronne Bordelaise
categories:
  - broodEnOntbijtgranen
featured_image: /images/couronne_bordelaisV1.jpg
recipe:
  servings: 2 kronen
  ingredients_markdown: |-
    * 645g tarwebloem T65 (Ik gebruik graag T65-baguette van de 'Molens van Oudenaarde')    * 20g roggemeel
    * 12g zout
    * 410 water 
    * 135g actieve desem
    * 25g water voor bijwassen
    * 1,3g verse gist    
---
Met dit pronkstuk kan je bij je gasten alleen maar punten scoren en een glimlach op hun gezicht toveren.
Pain Couronne Bordelaise is gemaakt met 8 of 9 bollen in de vorm van een cirkel.
De meeste broden zijn veel groter. Maar ik vond het fijn om er kleinere versies van te maken.

<!--more-->
Meng bloem en water en laat één uur rusten. (Autolyse)
Voeg daarna zout, desem en eventueel de gist toe.
Kneed het deeg met keukenrobot of met de hand.
Voeg op het einde van het kneden het water beetje per beetje toe. ( Bijwassen ).
Dit zorgt voor sterkte in het deeg.

Doe het deeg in een met olie bestreken plastieken kom.
Laat 1 uur afgedekt rusten.

Het deeg dichtvouwen en opnieuw 1 uur afgedekt laten rusten. 
Opnieuw het deeg dichtvouwen.
Doe het deeg terug in de plastieken kom en plaats afgedekt 12 à 14 uur in de koelkast. 

Haal de volgende dag het deeg uit de kom op een met bloem bestoven werkvlak.

Neem 2 rijstmanden met linnen en een verhoog in het midden, bestrooien met bloem.
Als je geen rijstmanden hebt dan kan je 2 taartvormen gebruiken ( ca. 22-24 doorsnede ) en plaats een ramequin in het midden. Plaats er een keukenhand over en bestrooi met wat bloem.

![](/images/Couronnewerkwijze1.jpg)

Weeg 16 stukken deeg af van 60g af en 2 van ca. 130g.
Bol lichtjes op en laat 15 minuten rusten.

De bollen van 130g ga je met een deegrol uitrollen tot een ronde schijf en in het midden van een rijstmand over het verhoogde deel leggen.

![](/images/Couronnewerkwijze2.jpg)


De rand met een beetje olijfolie instrijken.
De andere 16 bol je mooi op en leg je in de mand met de naad naar boven.

![](/images/Couronnewerkwijze3.jpg)


Snij het midden in en leg het losgekomen deel over elke bol.

![](/images/Couronnewerkwijze4.jpg)

Bestrooi lichtjes met bloem en laat 45 minuten afgedekt rijzen.

Het deeg op bakpapier storten en het overtollige deeg voorzichtig met borstel verwijderen.

Verwarm de oven op 250°C minstens een half uur voor.
Zet de laatste 10 minuten een lege hittebestendige schaal onderaan in de oven.
 
Verwarm in de microgolf een kopje met water.

Doe de broden in de oven en giet het opgewarmde water in de hittebestendige schaal.
Sluit onmiddellijk de deur. 
Bak 20 minuten op 230°C. Deur van de oven eens openen om het nog aanwezige vocht te verwijderen. Bak 10 minuten verder op 215°C. 
Temperatuur en tijd is steeds een indicatie. Iedere oven is verschillend!

Haal de broden uit de oven en laat op een rooster afkoelen.






