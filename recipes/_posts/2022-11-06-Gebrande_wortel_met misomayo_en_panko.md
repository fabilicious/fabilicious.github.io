---
date: 2022-11-06
title: Gebrande wortel met misomayo en panko
categories:
  - aperitiefhapje
featured_image: /images/gebrandewortelenmisoV21200.jpg.jpg
recipe:
  servings: 4 personen
  ingredients_markdown: |-
    * 4 wortelen
    * 1 1/2 theelepel misopasta 
    * 2 eetlepels zelfgemaakte mayonaise    * limoensap
    * 1/2 pijpajuin, in ringen fijngesneden
    * 50g panko
---

Momenteel ben ik volop aan het experimenteren met miso.
Miso is afkomstig uit de Japanse keuken en wordt gemaakt met onder andere gefermenteerde sojabonen. De witte misopasta zou de meest toegankelijke zijn.
Het wordt weleens de vijfde smaak of umami genoemd.
Een verrassend, origineel aperitiefhapje.

<!--more-->

Was de wortelen en snijd het loof weg maar laat nog een stukje loof staan.
Snijd in de lengte door.
Stoom of kook de wortelen beetgaar (2 à 3 minuten in de Miele steamer).
Laat de wortelen afkoelen.

Rooster de panko op een met siliconen mat bedekte bakplaat enkele minuten op 200°C.
Het gaat vrij vlug, dus hou de panko goed in de gaten.
Laat afkoelen.

Meng de miso met de zelfgemaakte mayonaise, pijpajuin en limoensap.
Als je van de misomayo proeft zal je het misschien iets te zoutig vinden. Maar de wortel en de panko zijn niet gekruid.

Net voor het opdienen brand je de wortelen langs beide zijden met een brander (die je gebruikt om crème brulée te branden).
Wat laten afkoelen. De bolle zijde van de wortelen lichtjes instrijken met de misomayo en in de geroosterde panko wentelen. 
Dit kan je geen uren op voorhand klaarmaken, want dan wordt de panko zacht.

  
