---
date: 2023-11-04
title: Geroosterde pompoensoep
categories:
  - soep
featured_image: /images/geroosterde pompoensoepV21200.jpg
recipe:
  servings: 8 personen
  ingredients_markdown: |-
    * 1 butternut, niet geschild, zaden verwijderd en in blokjes gesneden van 3 cm
    * 2 sjalotten, fijngesneden
    * 1/2 tot 1 chilipeper, fijngesneden
    * 3-5cm gember, geschild en geraspt
    * 6 limoenblaadjes (diepvries), de hoofdnerf verwijderd en de blaadjes in fijne repen gesneden
    * 1 citroengras, buitenste harde bladeren verwijderd en fijngesneden
    * 1 blik kokosmelk 400ml
    * 3 blikken water
    * 3 blokjes kippen-of groentebouillon
    * peper, zout 
    * limoensap naar smaak
    * bussel koriander 
    * olijfolie  
    * eventueel afwerken met geroosterde pompoenpitten
---
Herfstweer buiten en comfortfood binnen met deze hartverwarmende soep van geroosterde pompoen.

<!--more-->

De oven voorverwarmen op 220°C.
De stukken pompoen op een met bakpapier bedekte ovenplaat leggen en besprenkelen met olijfolie.
De pompoen 12 à 15 minuten laten roosteren.
Uit de oven halen en 850g afwegen. De rest kan je eventueel invriezen.

Verhit in een kookpot een scheutje olijfolie en stoof de sjalotten, chilipeper en gember enkele minuten.
Voeg de reepjes limoenblaadjes, de geroosterde pompoen, kokosmelk, water, de bouillonblokjes erbij en breng aan de kook.
Kook de soep een 20-tal minuten tot de groenten zacht zijn.
Alles mixen en eventueel nog zeven.
Breng op smaak met het limoensap, peper en zout .
Is de soep te dik voeg dan een scheutje bouillon of water toe.
Afwerken met wat korianderblaadjes en pompoenpitten.

<b>Tip: </b>

Kan deze soep je bekoren dan zal de [zoete aardappelsoep met puntpaprika's](https://fabilicious.be/recipes/soep/2019/03/01/Zoete_aardappelsoep_met_puntpaprika/) ook in de smaak vallen.





