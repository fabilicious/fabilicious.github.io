---
date: 2023-02-18
title: Rijstpudding banoffee
categories:
  - dessert
featured_image: /images/riijstpudding_banoffeeV21200.jpg
recipe:
  servings: 8 à 10 personen
  ingredients_markdown: |-
    **Rijstpudding:**
    * 105g risottorijst of dessertrijst
    * 375ml volle melk
    * 60g kristalsuiker
    * 1 vanillestok, overlangs gesneden en het merg eruit geschraapt
    * 300ml room (om op te kloppen)
    **Geflambeerde bananen met limoen:**
    * 4 bananen
    * 50g halfgezouten boter
    * 50g kristalsuiker
    * 25ml rum
    * Sap en zeste van 2 limoenen

    **Afwerking:**
    * 10g geraspte chocolade

---
De inspiratie vond ik in 'La pâtisserie de Yann Couvreur', maar heb er mijn versie van gemaakt.
Rijstpudding maak ik al jaren in de steamer met het recept van Yves Mattagne, maar je kan ze ook op de traditionele manier op het fornuis bereiden. 
De combinatie van banaan en rum met de rijstpudding is gewoon top!

<!--more-->

**Geflambeerde bananen met limoen**

Pel de bananen en snij overlangs.
In een pan laat je de suiker karameliseren. Na het bekomen van een mooie kleur, voeg je de boter en het limoensap voorzichtig toe.
Opgepast voor kokendhete spatten.
Voeg de bananen toe en meng zodat de bananen overal met de saus bedekt zijn.
Warm opnieuw heel eventjes op en giet de rum over de bananen en flambeer.
Doe alles in een schaal en dek af met plasticfolie en laat afkoelen.
Eens de bananen afgekoeld zijn, plet je ze grof met een vork en meng je de zeste van limoen er onder. Bewaar in de koelkast.

**Rijstpudding**

Ik maak mijn rijstpudding altijd in de steamer, maar je kan ze ook traditioneel op het fornuis klaarmaken.

**Steamer**

Meng de rijst, de suiker, het merg van de vanille en de melk. Giet alles in een niet-geperforeerde stoomovenpan van 6 cm. Stoom 1 uur op 100°.

Dek af met plasticfolie en laat afkoelen.
Wanneer de rijstpudding is afgekoeld, klop dan de room op.
Klop de room zeker niet heel vast op, maar zo’n 50 à 60%.
Meng de opgeklopte room met een spatel onder de rijstpudding.

**Fornuis**

Meng in een kookpan de rijst, merg van vanille en melk en breng al roerend naar het kookpunt.
Verlaag de temperatuur een laat een 20 à 30 minuten zachtjes pruttelen tot de rijst beetgaar is. Voeg 5 minuten voor tijd de suiker toe.

Dek af met plasticfolie en laat afkoelen.
Wanneer de rijstpudding afgekoeld is klop dan de room op.
Klop de room zeker niet heel vast op, maar zo’n 50 à 60%.
Meng de opgeklopte room met een spatel onder de rijstpudding.


**Afwerking**

Vul een derde van de glaasjes met de geflambeerde bananen, verdeel de rijst en werk af met geraspte chocolade.
Heb je nog wat rijstpudding over dan kan je ze de volgende dag met veel plezier opeten.

Bron: La Pâtisserie de Yann Couvreur

<b>Tip: </b>

Geen fan van rum of voor de kinderen een toegankelijker versie:
Doe net voor het opdienen wat schijfjes banaan in een glaasje, verdeel de rijstpap en strooi er geraspte chocolade over.
