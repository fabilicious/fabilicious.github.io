---
date: 2019-01-09
title: Rundstartaar Koreaanse stijl
categories:
  - hoofdgerechten
featured_image: /images/Tartaar_koreaanse_stijl 1200.jpg
recipe:
  servings: 4 personen
  ingredients_markdown: |-
    * 500g americain natuur    * 1 kleine rode ui fijngesnipperd of enkele lente-uitjes    * 2 Ã  3 eetlepels zelfgemaakte mayonaise    * 1 eetlepel geroosterde sesamolie (of wat meer of minder naar eigen smaak)
    * 2 eetlepels sojasaus    * 1 theelepel honing    * Peper en zout    * 1 nashi peer, geschild en in balkjes gesneden    * 1 red meat radijs, dun geschild en in balkjes gesneden        **Afwerking:**    * 1 kleine rode ui in flinterdunne ringen gesneden    * Sushi-azijn en koolzaadolie    * Zwarte en witte sesamzaadjes
    * Zeste van limoen
    **Serveer met:**    * Zelfgemaakte of gekochte sriracha mayonaise     * Gemengde sla    * Verse frieten met wat sesamzaadjes en geraspte zeste van limoen. 
---
Een grote vleeseter ben ik nooit geweest, maar ik heb wel een zwak voor rundstartaar.
De rundstartaar op Koreaanse wijze heb ik de eerste maal in de Eetboetiek in Sluis geproefd.
Sindsdien zijn we er reeds vele malen teruggekeerd. Niet alleen voor de tartaar.
Alle gerechten komen er heel verzorgd op tafel en zijn uiterst smakelijk!
Nu vond ik het hoog tijd om deze tartaar eens thuis klaar te maken.
Toen ik wat aan het grasduinen was op Google (in de hoop een gelijkaardig recept tegen te komen) was ik zeer verrast dat dit onder de naam Yukhoe of YUK Hwe in Korea wordt gegeten.
En ik maar denken dat dit een uitvinding van de chef was.
Toch moet ik toegeven dat geen enkel origineel recept mij kon bekoren, de chef had er toch zijn verfijnde versie van gemaakt.
Er zat niks anders op dan maar zelf wat te gaan experimenteren om deze versie te benaderen.

 
 



<!--more-->

Meng 2 eetlepels sushi-azijn met 1 eetlepel koolzaadolie of een andere olie.Laat hierin de uiringen enkele uren marineren. Meng de sojasaus, de sesamolie en de honing samen.Giet dit op de americain en voeg de fijngesnipperde rode ui en de mayonaise toe.Kruid met peper en zout.Verdeel de tartaar in 4 gelijke porties.Vul een dresseerring met tartaar en duw aan. Bestrooi met de sesamzaadjes. Leg enkele balkjes nashi peer en red meat radijs en wat uiringen er bovenop.Serveer met de sriracha mayonaise, wat gemengde sla met wat sushi-azijn en olijfolie en versgebakken frietjes.De frietjes bestrooien met zwarte sesamzaadjes en zeste van limoen.Sriracha mayonaise maken: enkele lepels mayonaise mengen met sriracha, een beetje ketchup en een klein scheutje sushi-azijn.De verhouding bepaal je best zelf al naargelang je van pikant houdt.

<b>Tip: <b/>

Je kan de sesamzaadjes in een pan op het vuur kort roosteren, dit zorgt voor een extra toets.
Ik hou van de fijnere structuur van gemalen rundvlees, maar je kan ook zelf je rundvlees fijnsnijden. 

