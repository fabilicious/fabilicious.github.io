---
date: 2019-05-11
title: Asperge-krabsoep
categories:
  - soep
featured_image: /images/aspergekrabsoep1200.jpg
recipe:
  servings: 4 personen
  ingredients_markdown: |-
    * 1l kippenbouillon
    * 100g krabvlees (gekookt,zonder pantser en in stukjes)
    * 1 eetlepel aardappelzetmeel
    * 2 eiwitten(ik gebruik 1 eiwit)
    * 150g witte asperges
    * 1/2 soeplepel vissaus (de beste is van Vietnamese origine met min. 60% visextract)
    * peper, zout, snuifje suiker
    * koriander en 1 lente-ui voor de afwerking    
---
Het bekende Vietnamese restaurant Little Asia sloot in december definitief haar deuren.
Eigenares Quyên Truong Thi was een heel gedreven, vriendelijke gastvrouw. Zowel voor de vele BV’s die er kwamen als voor de gewone klant.
Iedereen werd er als een koning of koningin ontvangen. 
Dankzij haar kookboek kunnen we nog een aantal toppers uit haar Vietnamese keuken doen herleven.
Het gaat je goed Quyên!

Simpel, vlug gemaakt en lekker.


  




<!--more-->

Schil de asperges en snij in stukjes.
Kook de asperges in de kippenbouillon tot ze beetgaar zijn (5 à 7 minuten).
Voeg de krab erbij en zet op een laag vuurtje.
Het aardappelzetmeel met een weinig koud water losroeren en bij de soep gieten.
Het eiwit loskloppen en onder voortdurend roeren bij de soep doen. Het eiwit stolt en er ontstaan witte vlokjes.
Breng op smaak met zout, peper, suiker en vissaus.
Werk af met gehakte lente-ui en koriander.


De asperge-krabsoep komt uit haar kookboek [‘Koken met Quyên’](https://www.boek.be/boek/koken-met-quyen/lezers).



