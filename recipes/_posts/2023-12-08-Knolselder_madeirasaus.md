---
date: 2023-12-08
title: Knolselder in madeirasaus
categories:
  - vegetarisch
featured_image: /images/knolseldermadeirasausV21200.jpg
recipe:
  servings: 4 personen
  ingredients_markdown: |-
    * 1 knolselder in schijven van 1,5cm gesneden en 2 à 3 minuten gestoomd of gekookt
    * 250g champignons in kwartjes of 500g voor de liefhebbers
    * 1 sjalot, fijngesneden
    * 500ml groentebouillon
    * 150ml madeira
    * 70g geconcentreerde tomatenpuree
    * 40g boter + nog een klontje extra
    * 30g bloem
    * peper en zout
    * gehakte peterselie (facultatief)    
---
Een feestelijke, vegetarische versie op de klassieke rundstong in madeirasaus.

<!--more-->

De knolselder schillen en 4 schijven van 1,5cm snijden. Stoom of kook deze 2 à 3 minuten.
De schijven moeten gaar zijn maar niet te zacht.

Doe een klontje boter in een kookpot en laat de sjalot enkele minuten sudderen.
Voeg de champignons toe en bak nog 1 minuut mee.
Blus met de bouillon en de madera en laat 10 minuten zachtjes koken.
Haal de champignons uit de bouillon.

Smelt 40g boter in een pan, voeg de bloem toe en meng een 2-tal minuten.
Giet de bouillon erbij en voeg de tomatenpuree toe.
Meng tot een glad geheel.
Doe de champignons erbij en breng op smaak met peper en desnoods een beetje zout.

Bak de schijven knolselder in een klein beetje olijfolie heel kort aan.
Kruid met zout en peper.

Verdeel de schijven knolselder over de borden, dresseer de saus er over en werk af met wat peterselie.

Lekker met kroketten, pommes duchesse of puree.



