---
date: 2023-04-28
title: Koolrabi gevuld met krab en currymayonaise
categories:
  - aperitiefhapjes
featured_image: /images/koolrabikrab1800.jpg
recipe:
  servings: 12 personen
  ingredients_markdown: |-
    * 1 blikje krab, uitgelekt 90g

    **Currymayonaise:**
    * 40g mayonaise zelfgemaakt of gekocht
    * 20g magere verse kaas of Griekse yoghurt 
    * 2 mespunten currypoeder
    * enkele druppels limoensap
    * 1/2 limoenzeste
    * peper en zout

    **Koolrabi:**
    * 3 grote koolrabi 
    * 1 koffielepel sushi-azijn
    * 6 koffielepels koolzaadolie
    * 1 koffielepel limoensap
    * 1 koffielepel witte wijnazijn
    * Peper en zout
---
Koolrabi saai? Ik denk het niet! Geïnspireerd op een recept van chef Jo Nelissen maak je van deze groente een hippe teaser.

<!--more-->

**Currymayonaise**

Meng al de ingrediënten samen en breng op smaak met peper en zout.

**Koolrabi**

Haal met een uitsteekvorm 12 tonnetjes uit de koolrabi.
Hol de tonnetjes met een parissennelepel of een twister uit. Zorg dat de bodem intact blijft.
Kook beetgaar of stoom 2 minuten op 100°C.
Meng sushi-azijn, olie, limoensap en witte wijnazijn. Breng op smaak met peper en zout.
Giet over de koolrabi en laat enkele uren in de koelkast marineren.
De tonnetjes wat laten uitlekken alvorens te vullen.

Met de overgebleven koolrabi kan je een smaakvol soepje bereiden.

**Krab**

Meng de krab met de currymayonaise. 
Vul de koolrabi hiermee op.

<b>Tip: </b>

Snij met een mandoline 12 flinterdunne schijfjes, rauwe koolrabi (met dezelfde diameter als de tonnetjes) en  marineer ze samen met 1 koffielepel koolzaadolie en 1 koffielepel sushi-azijn. Plaats ze minstens 4 uur in de koelkast. Zo worden de schijfjes zachter en de smaak intenser.
Werk de opgevulde tonnetjes koolrabi hiermee af.










