---
date: 2023-07-26
title: Crème brûlée
categories:
  - dessert
featured_image: /images/creme_brulee1200.jpg
recipe:
  servings: 6 personen
  ingredients_markdown: |-
    * 180g volle melk
    * 360g room
    * 120g dooiers (ongeveer 6 dooiers)
    * 75g suiker
    * 1 vanillestok, overlangs gesneden en merg eruit schrapen
    * Rietsuiker voor de gebrande karamelkorst
---
Ook fan van een heerlijke crème brulée? Heb je een stoomoven dan is dit een fluitje van een cent.
Maar het kan ook op de klassieke manier in de oven au bain-marie.
Beide werkwijzen staan op de blog.

<!--more-->

In de steamer:

Meng het merg van de vanille met de suiker in een grote kom.
Doe al roerend de melk, room en de dooiers erbij. 
Vul 6 schaaltjes en omwikkel elk schaaltje volledig met plasticfolie.
Plaats ze in een geperforeerde stoomovenpan en stoom 20 à 25 minuten op 95°C.
De crème moet een trillende consistentie hebben.
Laat afkoelen en plaats in de koelkast.

Strooi er net voor het opdienen een dun laagje rietsuiker over en karameliseer met een kleine gasbrander.

In de oven:

Melk en room opwarmen met het merg van de vanille en de vanillestok erbij.
Laat indien mogelijk een nacht rusten.
Meng de dooiers met de suiker en voeg al roerend het roommengsel toe.
Verwijder de vanillestok.
Verdeel over de 6 vuurvaste schaaltjes. Neem grote ovenschaal en plaats de 6 schaaltjes erin. Schuif de ovenschaal in de oven.
Giet kokend heet water in de ovenschaal tot net onder de rand van de crème brulée potjes. 
Voorzichtig dat ze niet onder water komen te staan.
Gaar in de oven au bain-marie op 90°C gedurende 50 minuten of wat langer. 
De crème moet een trillende consistentie hebben.

Strooi er net voor het opdienen een dun laagje rietsuiker over en karameliseer met een kleine gasbrander.

