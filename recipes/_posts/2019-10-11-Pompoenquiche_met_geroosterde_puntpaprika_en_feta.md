---
date: 2019-10-11
title: Pompoenquiche met geroosterde puntpaprika en feta
categories:
  - hartigeTaarten
featured_image: /images/pompoenquicheCU1200.jpg
recipe:
  servings: voor 4 personen
  ingredients_markdown: |-
    * 1 rol kruimeldeeg of glutenvrije taartdeeg
    * 200g fetakaas, verkruimeld
    * 1 kleine pompoen (hokkaido, butternut ca. 800g bruto)
    * 3 rode puntpaprika’s 
    * 2 eetlepels [rozemarijn-knoflookolie](https://fabilicious.be/recipes/hartigdivers/2018/09/28/rozemarijnolie/) of gewone olijfolie
    * 1 kleine rode ui, in fijne ringen gesneden
    * 1 eetlepel verse tijm of oregano of verse salie, fijngesneden
    * 4 eieren
    * 200ml room
    * peper, zout, piment d’espelette of cayennepeper    
---
Op het Polderveld zijn alle pompoenen geoogst. Een prachtig herfsttafereel! Pompoenen in verschillende kleuren, rassen en maten.
Ook de puntpaprika’s hebben het dit jaar schitterend gedaan. De struiken hangen er afgeladen vol.
Vandaar dat ik deze twee topgroenten in een hartige quiche heb verwerkt. 

<!--more-->

Verwarm de oven op 180°C.

Schil de pompoen, verwijder de zaadjes en snijd in stukken van 2cm.
Leg op een bakplaat en meng met de rozemarijn-knoflookolie.
De puntpaprika’s in de lengte halveren, zaadjes verwijderen.
Met de bolle kant naar boven op een bakplaat leggen en instrijken met olijfolie.
Rooster de beide groenten in 10 à 15 minuten gaar.
Snijd de puntpaprika’s in repen.
Doe de pompoen, de puntpaprika’s, de rode ui in een mengkom.
Klop de eieren met de room los en kruid met peper, zout, tijm en piment d’espelette.
Leg het uitgerolde kruimeldeeg met bakpapier in een taartvorm (26cm doorsnede) en prik er enkele keren in met een vork.
Verdeel de groenten over het deeg, giet er het eiermengsel over en strooi er vervolgens de fetakaas overheen.
Bak de quiche op 30 à 40 minuten op 180°C, tot de vulling gestold is en het kruimeldeeg krokant is.
Serveer deze quiche met een frisse salade.


<b>tip: </b>

Heb je geen verse puntpaprika’s dan kan je er ook uit een bokaal gebruiken.

![](/images/pompoenquiche1200.jpg)