---
date: 2019-08-29
title: Venkelgazpacho met lookcroûtons
categories:
  - soep
featured_image: /images/venkelgazpacho1200.jpg
recipe:
  servings: 4 à 6 personen of 10 personen als aperitiefhapje
  ingredients_markdown: |-
    **Venkelgazpacho:**
    * 1 grote venkel
    * 700g rijpe tomaten
    * 1 kleine ajuin gesneden
    * 1 grote teen look geplet
    * 3/4 theelepel korianderzaadjes
    * 1/2 theelepel zwarte peperbollen
    * 1 eetlepel citroensap
    * 1 eetlepel balsamico-azijn
    * 1 eetlepel extra virgin olijfolie
    * 3/4 theelepel verse oregano 
    * 1 theelepel geconcentreerde tomatenpuree    * zout
    * 425ml water voor de venkel
    * water voor het ontvellen van de tomaten

    **Lookcroûtons:**
    * 130g zuurdesem brood (gewoon brood)
    * 3 eetlepels [rozemarijn-knoflookolie](https://fabilicious.be/recipes/hartigdivers/2018/09/28/rozemarijnolie/)
---
Deze niet alledaagse venkelgazpacho komt uit het boek ‘Delia Smith’s Summer Collection’.
Je kan ze warm serveren op minder hete dagen of ijskoud opdienen als het snikheet is.
Delia Smith had begin de jaren ’90 een kookprogramma op de BBC.
In haar recepten vond je toen al veel invloeden uit de wereldkeuken terug zoals nu bij vele chefs het geval is.

<!--more-->

**Venkelgazpacho**

Leg de tomaten in een grote kom. Breng water aan de kook en giet over de tomaten. Haal de tomaten na 1 minuut uit het water en ontvel ze.
Hak ze in grove stukken.
Neem de venkel en snijd de groene topjes eraf. Spaar enkele takjes voor het garneren van de soep. Verwijder de middenste harde kern en snijd in fijn plakken.
Neem een grote kookpot, voeg de gesneden venkel samen met de 425ml water en een beetje zout toe. Laat 10 minuten op een zacht vuur sudderen.
Terwijl plet je de korianderzaadjes en de peperkorrels in een vijzel.
Verwarm de olijfolie in een pan en laat de geplette kruiden met de ajuin 5 minuten sudderen. Voeg de look erbij en laat 2 minuten verder pruttelen.
Doe dit nu bij de venkel samen met de balsamico-azijn, het citroensap, de tomatenstukken,  de oregano en de geconcentreerde tomatenpuree.
Laat 30 minuten verder sudderen.
Mix de soep en giet het eventueel nog eens door een zeef.
Laat afkoelen en in de koelkast enkele uren heel koud laten worden. 

**Lookcroûtons**

Snijd het brood in gelijk, kleine blokjes en doe in een kom samen met de rozemarijn-knoflookolie.
Meng alles goed en leg ze op een met bakpapier beklede bakplaat.
Bak in een voorverwarmde oven 8 à 10 minuten op 190°C.
Hou de croûtons goed in de gaten! Ze worden ineens zeer snel bruin.
Leg de gebakken croûtons op keukenpapier om het overtollige vet te verwijderen.
Bewaar in een afgesloten doos.

Serveer de gazpacho met enkele groene topjes venkel en de croûtons.

<b>Tip: </b>

Plaats de serveerkommen of - borden op voorhand in de koelkast als je de gazpacho koud opdient. Net voor het opdienen kan je er ook nog enkele ijsblokjes aan toevoegen.


Bron: [Delia Smith's Summer Collection](https://www.bol.com/nl/f/delia-smith-s-summer-collection/30163755/)
