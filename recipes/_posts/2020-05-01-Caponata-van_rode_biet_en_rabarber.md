---
date: 2020-05-01
title: Caponata van rode biet en rabarber
categories:
  - bijgerechten
featured_image: /images/caponata_rodebiet_rabarber1200.jpg
recipe:
  servings: 4
  ingredients_markdown: |-
    * 2 grote rauwe bieten of 4 kleinere
    * 200g rabarber in stukjes van 2cm gesneden
    * 15g kristalsuiker
    * 1 rode ui in fijne ringen gesneden
    * 1 1/2 eetlepel kappertjes
    * 2 eetlepels rozijnen
    * 2 eetlepels geroosterde pijnboompitten
    * 2 eetlepels balsamicoazijn
    * 4 eetlepels olijfolie
    * 1 eetlepel platte peterselie fijngehakt
    * 1 eetlepel fijngesneden basilicum    * Peper en zout

---
Caponata van rode biet en rabarber heerlijk met geitenkaas al dan niet gegrild, blauwe schimmelkaas, burrata, blokjes feta,…
Een gezonde lunch als je er wat gemengde sla en een geroosterd sneetje brood bij geeft.
Serveer de caponata het liefst op kamertemperatuur, de smaken komen dan het best tot hun recht.

<!--more-->

Verwarm de oven op 180°C.
Leg de gewassen bieten op een stuk aluminiumfolie en giet er 2 eetlepels olijfolie over.
Vouw de randen rondom de bieten tegen elkaar zodat je een zak bekomt.
Zet ze op een bakplaat in de oven tot ze gaar zijn. Tussen de 40 en de 90 minuten ongeveer naargelang de grootte van de bieten.
Laat afkoelen, schillen en in blokjes snijden.
Verhoog de oven naar 210°C.
Leg de stukjes rabarber op wat bakpapier en strooi er de suiker overheen.
Rooster ongeveer 12 minuten. De rabarber moet zacht zijn, maar nog heel.
Laat afkoelen.
Verhit de resterende olie en laat de uiringen zachtjes gaar worden.
Voeg de rozijnen en de azijn toe en laat een 5-tal minuten inkoken.
Voeg de rode biet, de rabarber, de pijnboompitten, de kappertjes, peterselie en basilicum toe.
Breng op smaak met peper en zout.
Serveer op kamertemperatuur!

<b>Tip: </b>


De verhouding zoet-zuur is hier van groot belang en hangt af van verschillende factoren.
De ene balsamicoazijn is al zoeter dan de andere. De rabarber is op het einde van het seizoen veel zuurder dan in het begin.
Kortom proeven is de boodschap en desnoods het recept naar jouw smaak wat aanpassen.
Wat meer balsamicoazijn toevoegen indien te zoet of zelfs een beetje honing onder de caponata mengen mocht deze te zuur blijken.
