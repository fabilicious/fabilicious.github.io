---
date: 2020-01-26
title: Citroentaart met meringue
categories:
  - taarten
featured_image: /images/citroentaart_met_meringueV21200.jpg
recipe:
  servings: 6 personen
  ingredients_markdown: |-
    **Zanddeeg:**
    * 100g patisseriebloem gezeefd
    * 30g bloemsuiker gezeefd
    * 8g amandelpoeder
    * snuifje zout
    * 60g zachte boter
    * 20g ei
    * facultatief 4 witte chocolade callets (hierdoor blijft de bodem langer krokant)

    **Citroencrème:**
    * 2 eieren
    * 110g suiker
    * Zeste van 2 citroenen
    * 110g citroensap
    * 80g boter(koud)

    **Italiaanse meringue:**
    * 100g suiker
    * 35ml water
    * 60g eiwit
    * 10g suiker

    **Benodigdheden:**
    * Taartring van 18cm diameter en een hoogte van 2,5cm hoogte
---
Lemoncurd! Lang gezocht naar de ideale balans tussen zoet, zuur en vet.
Heb je een thermomix dan is deze lemoncurd in een wip klaar. Met een beetje meer geduld kan het ook op de klassieke manier. 

<!--more-->

**Zanddeeg**

Meng met de hand of keukenrobot de boter met de bloemsuiker.Voeg de amandelpoeder, het zout en het ei toe. Als laatste meng je de bloem er onder.Stop onmiddellijk met kneden van zodra je een homogeen deeg bekomt. Deeg in plasticfolie verpakken en minstens 1 uur in de koelkast bewaren.

De ring met boter instrijken en op bakpapier leggen.
Het deeg uitrollen, in de vorm leggen en mooi aandrukken. Met een vork gaatjes in het deeg prikken en 30 minuten in de koelkast plaatsen.

Oven voorverwarmen op 170°C.

Het deeg ongeveer 18 minuten op 170°C bakken.
Uit de oven halen en de callets op de bodem verdelen en laten smelten.
Met een borsteltje de chocolade uitsmeren. Taart op een rooster laten afkoelen.

**Citroencrème**

Meng de suiker met de zeste.Kook het citroensap, de suiker, de eieren in een bain-marie.Klop tot de massa is ingedikt.Neem van het vuur en voeg de boter in stukjes toe.Goed mengen tot een glad geheel.Laten afkoelen op kamertemperatuur.Met een thermomix.  Plaats al de ingrediënten, behalve de boter, in de thermomix. Laat deze 10 minuten op 80° draaien op stand 5.Indien de curd nog niet dik genoeg is draai dan nog wat verder.Voeg nu de boter in stukjes toe en meng tot een glad geheel.Wat laten afkoelen, op het deeg gieten en mooi effen strijken.

**Italiaanse meringue**

Breng het water met 100g suiker aan de kook.
Begin de eiwitten op te kloppen met de 10g suiker wanneer de siroop 110°C bereikt heeft.
Wanneer het suikermengsel 120°C bereikt heeft neem je de pot onmiddellijk van het vuur.
Giet de siroop straalsgewijs op de rustig kloppende eiwitten.
Verder op de laagste stand koud kloppen.
In een spuitzak doen en dotjes op de citroencrème spuiten.
Eventueel de meringue met een brander kleuren.

**Meringue**

Italiaanse meringue is luchtiger, maar iets moeilijker om te maken.
Het kan ook met gewone meringue!

6og eiwitten met 120g fijne kristalsuiker opkloppen. De suiker voeg je in 3 keer toe.

<b>Tip: </b>

De taart met wat zeste van citroen of limoen bestrooien.


