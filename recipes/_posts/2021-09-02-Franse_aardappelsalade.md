---
date: 2021-09-02
title: Franse aardappelsalade
categories:
  - bijgerechten
featured_image: /images/aardappelsaladeV21200.jpg
recipe:
  servings: 4 à 6 personen
  ingredients_markdown: |-
    * 1 kg aardappelen, niet te kruimelig
    * 4 eetlepels sterke Dijon mosterd
    * 3 eetlepels kokend water
    * 75-100ml (olijf)olie
    * 2 eetlepels wijnazijn
    * 3 eetlepels groene kruiden ( peterselie, bieslook, basilicum, …)
    * 1 à 2 eetlepels kappertjes    * peper en zout
    * 1 bussel radijzen, in schijfjes gesneden (facultatief)
---
Franse aardappelsalade wordt lauwwarm gegeten. De aardappelen worden onmiddellijk na het koken met vinaigrette gemengd, zodat de dressing er goed intrekt.
De salade kan je lauwwarm of op kamertemperatuur serveren.
Als er bij ons gebarbecued wordt, voorzie ik een grote kom op tafel.
De gasten zijn altijd razend enthousiast.

<!--more-->

Kook of stoom de aardappelen in de schil beetgaar.
Giet de aardappelen af en laat een beetje afkoelen.
Schil de aardappelen en snij in plakjes.
Nieuwe aardappelen hoef je niet te schillen.
Maak de vinaigrette door mosterd, heet water, olie en azijn te mengen.
Giet een deel over de nog warme aardappelen, voeg de kappertjes erbij en meng voorzichtig. 
Breng op smaak met peper en zout.
Je zal waarschijnlijk nog wat vinaigrette over hebben, maar deze kan je in de koelkast bewaren.
Doe de groene kruiden, radijzen en eventueel de olijven net voor het opdienen erbij. 




