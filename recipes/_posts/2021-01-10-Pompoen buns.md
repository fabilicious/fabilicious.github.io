---
date: 2021-01-10
title: Pompoen buns
categories:
  - broodEnOntbijtgranen
featured_image: /images/pompoenbuntoren1200.jpg
recipe:
  servings: ca. 12 broodjes
  ingredients_markdown: |-
    * 200g gekookte of in de ovengeroosterde pompoen (Butternut of Hokkaido)
    * 50g boter
    * 250ml volle melk
    * 20g gist
    * 10g kristalsuiker
    * 10g zout
    * 1 ei
    * 650g bloem
    * 1 losgeklopt ei met een klein scheutje water om te doreren    * sesamzaadjes
---
Deze pompoen buns zijn een variant op de zoeteaardappelbroodjes van Martin Nordin uit het fantastische boek ‘Groene burgers’. 

<!--more-->

Smelt de boter op een laag vuur en giet de melk erbij.
Verwarm tot ongeveer 37°C en giet in een andere kom.
Verkruimel de gist boven de melk en roer tot deze is opgelost.
Meng suiker, zout en het ei erdoor.

Prak de pompoen met een vork en roer het door de overige ingrediënten in de kom.
Meng beetje per beetje de bloem erdoor.

Kneed het deeg ongeveer 5 minuten in de keukenmachine of 10 minuten met de hand.
Het deeg moet mooi elastisch zijn.

Dek het deeg af met plasticfolie en laat 1 1/2 tot 2 uur rijzen of tot de omvang verdubbeld is.

Verdeel het deeg in stukjes van 80g en bol op.
Leg de broodjes met de naad naar onder op een met bakpapier of siliconen mat bedekte bakplaat en plet ze lichtjes met de hand. Dek af en laat nog 45 minuten rijzen.

Verwarm de oven op 200°C.
Bestrijk de broodjes met het losgeklopte ei en bestrooi met sesamzaadjes.

Zet de broodjes in de oven en verlaag de temperatuur naar 180°C.
Bak 10 à 15 minuten.
Laat de broodjes op een rooster afkoelen.





