---
date: 2024-07-21
title: Zomerprei met saffraanvinaigrette en zuurdesemcrumble
categories:
  - bijgerechten
featured_image: /images/zomerprei met saffraanvinaigretteV21200.jpg
recipe:
  servings: 4 personen
  ingredients_markdown: |-
    * 8 kleine tot medium jonge preistengels
    * klontje boter
    * 1dl groentebouillon
    * 50g grof verse broodkruim (het liefst zuurdesem)
    * peper en zout

    **Saffraanvinaigrette:**
    * 3 eetlepels witte wijnazijn
    * 1 theelepel honing
    * 1 lente-uitje, fijngesneden
    * 1 teentje gekonfijte look (eventueel verse look, geperst)
    * 10 draadjes saffraan
    * 10 korianderbolletjes
    * 1/4 theelepel venkelzaadjes
    * 6 eetlepels olijfolie
    * scheutje citroen, naar smaak
    * 1/4 theelepel gedroogde tijm
    * 1 theelepel (of wat meer of minder naar eigen smaak) rozenharissa
    * zout

---
Geïnspireerd door 'Vegarabia' met hier en daar wat kleine aanpassingen kwam dit zomers recept tot stand. De zachte gepocheerde prei met de knapperige zuurdemscrumble en de kruidige saffraanvinaigrette is waanzinnig lekker.

<!--more-->

**Saffraanvinaigrette**

Doe de azijn, saffraan en de honing in een kleine pan en verhit langzaam tot de honing is opgelost.
Voeg de look, lente-ui, rozenharissa en tijm toe en laat afkoelen.

Verhit een pan en rooster de korianderbolletjes en venkelzaadjes een 3-tal minuten.
Stamp grof in een vijzel en voeg bij de saffraanvinaigrette, samen met de olijfolie en het citroensap.
Breng op smaak met zout en meng het geheel grondig door.

**Prei**

Kuis de jonge prei, verwijder de te groene delen en maak de rest grondig schoon.
Vul een niet-geperforeerde stoomovenpan met de prei, samen met een klontje boter en de groentebouillon.
Stoom 5 à 6 minuten op 120°C.
Heb je geen stoomoven dan kan je de prei in de bouillon (de prei moet wel volledig onderstaan) pocheren totdat de prei zacht is.
Laat goed uitlekken en dep droog met keukenpapier.
De overgebleven bouillon gebruik ik later voor in een soepje. 

Verhit een klontje boter in een kleine pan en doe het broodkruim erbij en bak goudbruin.
Breng op smaak met peper en zout.

Leg de prei op een serveerschaal en sprenkel er wat vinaigrette over.
Laat afkoelen tot kamertemperatuur.
Verdeel het broodkruim over de prei.

<c>Tip:</b>

Geen rozenharissa in huis dan kan je ze vervangen door gewone harissa of wat gedroogde rode chilivlokken. Hoeveelheid is afhankelijk van de sterkte van de pepers.