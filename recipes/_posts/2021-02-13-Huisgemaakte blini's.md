---
date: 2021-02-13
title: 
categories:
  - aperitiefhapjes
featured_image: /images/blinisV11200.jpg
recipe:
  servings: 60 blini’s
  ingredients_markdown: |-
    **Blini’s**
    * 125g bloem
    * 125g boekweitmeel 
    * 15g verse gist
    * 4dl lauwe melk 
    * 3 eieren, dooiers en eiwitten gesplitst
    * snuifje zout
    
    **Afwerken**
    * ca. 8 sneetjes gerookte zalm.
    * 1 potje zure room
    * enkele takjes dille of venkeltopjes.

---
Deze Russische dikke pannenkoekjes worden warm (lauw) geserveerd en zijn ideaal als feestelijk aperitiefhapje.
Gepimpt met zure room en kaviaar voor de liefhebber. 
Laat kaviaar nu net iets zijn waar je me geen plezier mee kan doen. 
Maar gerookte zalm daarentegen…


<!--more-->

Meng de bloem met het boekweitmeel.
Los de gist op in melk en voeg de dooiers toe.
Voeg dit mengsel bij de bloem en roer tot een glad beslag.
Doe er het snuifje zout bij en roer nog eens door.
Klop de eiwitten op en spatel onder het beslag.
Dek het deeg af en laat  30 minuten rijzen op een warme plek.

Verhit een beetje boter of olie in een antikleefpan. Schep per blini een kleine eetlepel beslag in een pan en bak aan beide kanten goudbruin. 

Je kan ze ook op een andere manier bakken door een wat grotere blini te maken. Schep 1 kleine pollepel in de pan en bak aan beide zijden goudbruin.
Leg de blini op een bord en steek met een uitsteekring kleinere blini’s uit. 

Beleg de blini met een theelepeltje zure room, strooi er eventueel nog wat zwarte peper over en leg er wat gerookte zalm op.
Werk af met dille of venkeltopjes.

<b>Tip: </b>

Vers zijn ze het lekkerst.
Maar je kan de blini’s op voorhand bakken, in de koelkast bewaren en bij gebruik heel kort opwarmen in de oven of microgolfoven.
De blini’s kan je 3 dagen bewaren in de koelkast en zelfs invriezen.
Of gewoon de rest voor ontbijt verorberen.
Geen boekweitmeel in huis vervang deze dan door gewone bloem. 


