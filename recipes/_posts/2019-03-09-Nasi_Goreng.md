---
date: 2019-03-09
title: Nasi Goreng
categories:
  - hoofdgerechten
featured_image: /images/Nasi goreng V11200.jpg
recipe:
  servings: 4 personen
  ingredients_markdown: |-
    * 400g gekookte basmatirijst
    * 300g in brunoise gesneden groenten (wortel, ui, prei, knolselder)    * 100g erwten, geblancheerd (1 à 2 minuten in kokend water dompelen) of gestoomd (1 minuut met drukstoomoven)
    * 1/2 courgette in brunoise gesneden 
    * 1/2 à 2 chilipeper fijngesneden
    * 2 eieren
    * 2 eetlepels sojasaus
    * 2 eetlepels sweet chili saus
    * 1 eetlepel sesamolie
    * arachideolie voor het bakken
    * 1 lente-ui en koriander voor de afwerking
---
Dit is een supersnel klaargemaakte Nasi Goreng met veel groenten.
De courgette is vers, maar voor de andere groenten heb ik het mezelf gemakkelijk gemaakt. Namelijk gekochte diepvriesgroenten voorgesneden in brunoise!
Niet nodig om die eerst te laten ontdooien.
De courgette is wel lekker, maar dat kan je ook weglaten als het vlug moet gaan.

Meestal eten we dit met gebakken stukjes kalkoen (600g).
Kalkoen kruiden met peper en zout en bakken.
Of met gemarineerde en daarna gebakken tofu als je voor veggie gaat.

De satésaus mag hier ook niet ontbreken. Zelfgemaakt of gekocht.
Als we met de caravan op reis zijn, dan sta ik geen uren te koken en dan durf ik wel eens een kant en klare saus kopen.


<!--more-->

Kook de rijst volgens de aanwijzingen van de verpakking en laat volledig afkoelen.
Dit kan je gerust de dag voordien doen en in de koelkast zetten tot de volgende dag.

Verhit de arachideolie in een wok of gewone pan en bak de in brunoise gesneden groenten aan.
Voeg de chilipeper erbij en bak even mee.
Voeg de rijst toe en bak verder.
Klop de eieren los.
Schuif in je wok of pan de nasi wat opzij en giet op de vrijgekomen plek een beetje arachideolie.
Giet de eieren op de olie en laat, onder voortdurend roeren, de eieren stollen.
De eieren kan je ook apart bakken, maar zo spaar je weer wat afwas.
De gestolde eieren onder de nasi mengen.
Voeg de geblancheerde of gestoomde erwten toe. 
Giet de sojasaus, de sweet chili saus en de sesamolie erbij en meng alles.
Kruid met peper en zeezout.
Opgelet met het zout want er zit reeds sojasaus in!

Je kan het afwerken met een gesneden lente-ui of gekochte krokante uitjes.
Voor de liefhebbers serveer ik er ook koriander bij.












