---
date: 2019-06-25
title: Pasta alla norma
categories:
  - pasta
featured_image: /images/pasta_la_normaV2800.jpg
recipe:
  servings: 4 personen
  ingredients_markdown: |-
    **Saus:**
    * 1 ui fijngesneden
    * 1 teentje look fijngesneden
    * 2 blikken tomaten in stukken (samen netto 800g)
    * Facultatief een klein takje rozemarijn, wat blaadjes basilicum (fijngesnipperd) en eventueel een klein takje munt
    * peper, zout, paprikapoeder

    **Garnituur:**
    * 2 aubergines in stukken gesneden
    * 1 bakje kerstomaten    * 1 potje ricotta
    * 50 g parmezaanse kaas ( geraspt of in schilfers)
    * 500g pasta (linguine of penne of een andere soort)
---
Een pasta op de zomerse toer. Deze Siciliaanse combo aubergines-tomaten-ricotta geeft een pasta 'alla norma'. Brengt het hele jaar door de zon in de keuken.

<!--more-->

**Saus**

Verhit wat olijfolie in een sauspan en stoof de ui en look tot ze glazig zien.
Voeg de tomaten in blik erbij en volgens persoonlijke smaak eventueel de rozemarijn, de basilicum en de munt.
Laat 5 minuten zachtjes pruttelen. Kruiden met peper, zout en paprikapoeder.
Verwijder de rozemarijn en de munt.

Bestrooi de stukken aubergine met zout en laat ze 30 minuten staan.
Afspoelen en met keukenpapier droogdeppen.
Verhit wat olijfolie in een pan en bak 10 minuten of langer tot ze bijna zacht zijn.
Voeg de kerstomaten toe en bak nog enkele minuten verder.

Kook de pasta volgens de aanwijzingen op de verpakking.
Schep de pasta met wat saus in de borden en verdeel de groentjes erbovenop.

Dien op met de ricotta en de parmezaanse kaas.

<b>Tip: <b/>

De tomatensaus is ook heel lekker zonder de ricotta.
Daarom serveer ik er de ricotta liever apart bij, iedereen kiest dan zelf met of zonder.
Ik gebruik bijna nooit suiker in mijn tomatensaus, een beetje paprikapoeder zoet ook en is gezonder.
Wil je wat meer pit in de saus, voeg er dan een beetje chilipoeder aan toe.







