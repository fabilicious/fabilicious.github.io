---
date: 2020-11-02
title: ‘Salted caramel’ Babka
categories:
  - broodEnOntbijtgranen
featured_image: /images/babka_pecan1200.jpg
recipe:
  servings: 8 knopen
  ingredients_markdown: |-
    **Deeg:**
    * 85g volle melk
    * 15g droge gist
    * 40g licht bruine suiker (Cassonade Graeffe)
    * 4Og ongezouten boter, zacht
    * 210g bloem, en wat extra om te bestuiven 
    * 40g eidooiers 
    * 1/2 theelepel vanille extract (ik gebruik bio vanille-paste van Taylor & Colledge)
    * 1/2 theelepel zout

    **Gezouten karamelvulling:**
    * 50g pecannoten
    * 25g gezouten boter, zacht
    * 40g donker bruine suiker
    * 1/2 theelepel zeezoutvlokken (Fleur de Sel Guérande) 

    **Vanillesiroop:**
    * 1/4 vanillestok, overlangs gesneden en het merg verwijderd
    * 50g water
    * 67g suiker 
---
Dit is wel de allerlekkerste Babka die ik ooit heb geproefd.
De gezouten karamelvulling met pecannoten is waanzinnig lekker.
Dit recept komt uit het boek: Bake off ‘Crème de la Crème’.
Dit zijn de pronkstukken uit het gelijknamige BBC-programma waarin de grootste Britse toppatissiers met hun team streden voor de titel.


<!--more-->

**Deeg**

De melk opwarmen tot 34°C. Voeg de gist en 1 theelepel van de suiker toe en zet opzij.
De gist moet goed opgelost zijn.

Voeg de overgebleven ingrediënten in de keukenrobot en meng heel voorzichtig.
Maak een kuiltje in het midden en voeg het gistmengsel toe.
Kneed 3 minuten op een lage snelheid, verhoog de snelheid een beetje en kneed 5 minuten tot je een glad en elastisch deeg hebt.
Haal het deeg uit de kom en vorm een mooi bal.
Doe het deeg in een grote kom, dek af met plasticfolie, laat 50 minuten rijzen tot het deeg verdubbeld is. 

**Gezouten karamelvulling:**

Rooster de pecannoten, zonder vetstof, enkele minuten in een pan.
Laat afkoelen.
Doe boter, suiker en zout in een kom en meng tot je een zachte, bleke massa bekomt.
Hak de pecannoten in hele, kleine stukjes. Dit kan met de hand of keukenrobot.
Meng onder de boter en bewaar op kamertemperatuur tot je ze gebruikt.

**Vanillesiroop** 

Verwarm op een laag vuur water, suiker en vanillemerg. Eens de suiker is opgelost breng je het aan de kook. Laat 1 minuut doorkoken tot je een siroop bekomt.
Laat afkoelen op kamertemperatuur.

**Babka**

Rol het deeg op een met bloem bestoven werkvlak, dun uit tot een rechthoek van 40 x 60cm.
Snij 4 strips van 10 X 60cm. Verdeel de vulling, laat de randen vrij en strijk voorzichtig open.

![](/images/babka1_verdelen_vulling1200.jpg)

Dit gaat niet gemakkelijk! Maar het moet ook niet perfect uitgestreken worden.
Maak met een borstel de randjes met wat water vochtig en rol het deeg met de lange kant op.

![](/images/babka2_worsten1200.jpg)

Snij elke rol in de helft. Nu zijn ze 30cm lang.
Rol nu tot strengen van 4Ocm lang zijn.
Neem een scherp mes, split de rol middendoor en stop 1cm bovenaan de rand.

![](/images/babka3_snijden1200.jpg)

Draai de strengen rond elkaar.

![](/images/babka4_vlechten1200.jpg)

Rol ze vervolgens op (niet te strak) tot een slakkenhuis. Het moet wel een plat broodje blijven.

![](/images/babka5_rollen1200.jpg)Leg de broodjes op een met bakpapier beklede bakplaat, dek af en laat 40 minuten rijzen (of tot het deeg verdubbeld is).

Verwarm de oven op 200°C en bak 10 à 12 minuten tot ze goudbruin zien.

Breng de vanillesiroop opnieuw aan de kook en bestrijk de broodjes van zodra ze uit de oven komen. 

<b>Tip: </b>

Geen tijd, of gewoonweg geen zin om deze individuele Babka knoopjes te vormen, maak dan gewoon 1 groot brood. Zie recept ‘Marokkaans sinaasappelbrood met chocolade’.

Bron : [Bake off ‘Crème de la Crème’](https://www.amazon.co.uk/Crème-Great-British-Bake-Off/dp/1473615666)

![](/images/babka6_afgewerkt1200.jpg)