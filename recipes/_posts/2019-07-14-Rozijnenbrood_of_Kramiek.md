---
date: 2019-07-14
title: Rozijnenbrood of Kramiek
categories:
  - broodEnOntbijtgranen
featured_image: /images/Rozijnenbrood1200.jpg
recipe:
  servings: 4 broden
  ingredients_markdown: |-
    * 1 kg bloem (Type 55 of gewone tarwebloem)    * 400g volle melk (20°à 24°C)    * 100g eieren (op kamertemperatuur)    * 100g kristalsuiker    * 80g verse gist    * 15g zout    * 200g boter (op kamertemperatuur)    * 350g à 400g rozijnen in water geweekt en daarna uitgelekt    * 1 losgeklopt ei om te doreren  
---
Vier rozijnenbroden of kramiek, zoals we ze bij mij thuis altijd noemden, net uit de oven gehaald. Het water komt me al nu al in de mond!
De dag zelf eet ik ze graag vers natuurlijk, maar morgen zal ik een dikke snee kramiek toasten. Een beetje goeie boter op het warm geroosterde brood laten smelten. Zalig!!!

<!--more-->

Doe de bloem met het zout in de keukenrobot. Verkruimel de gist en roer samen met de melk en de eieren tot een homogene massa. Voeg de suiker toe en giet bij de bloem.Kneed 3 minuten op een lage snelheid.Voeg de boter toe en kneed 3 minuten op een lage snelheid en 4 minuten op een iets hogere snelheid of langer tot het deeg niet meer kleeft.Laat onder plasticfolie 20 minuten rijzen op kamertemperatuur. Dit noemt men een voorrijs.Het deeg doorslaan en de rozijnen er door kneden.Verdeel in 4 porties en bol ze lichtjes op.Laat 15 minuten rijzen.Bol de broden stevig op of maak er lange broden van.In ingevette vormen leggen of los op een met bakpapier beklede bakplaat.Onder plasticfolie 1uur laten rijzen.Bestrijken met dorure.Bak 25 à 30 minuten op 180°C.




