---
date: 2020-06-30
title: Lamsstoofpotje met voorjaarsgroenten
categories:
  - hoofdgerechten
featured_image: /images/lamsnavarin1200.jpg
recipe:
  servings: 4 personen
  ingredients_markdown: |-
    * 800g stoofvlees van lam (schouder of bout), droogdeppen met keukenpapier
    * 500ml-750ml bruine fond of bouillon
    * 2 eetlepels boter of olie
    * 2 eetlepels bloem
    * 1 grote rijpe tomaat (geschild, ontpit en in stukjes gesneden)
    * 1 1/2 eetlepel tomatenpuree
    * 1 teentje look (geplet)
    * 18 zilveruitjes, vers of diepvries
    * 4 wortelen, geschild
    * 3 rapen, geschild
    * 12 nieuwe aardappeltjes (mag geschild, maar hoeft niet)
    * 100g verse of diepvrieserwten
    * 100g peultjes
    * 1 takje tijm
    * 2 laurierblaadjes
    * wat peterselie, fijngehakt
    * peper en zout
     
---
Bij de zelfplukboerderij ‘Het Polderveld’ hadden we de gelegenheid om lamsvlees te kopen van eigen kweek. Duurzamer en lokaal.
Gecombineerd met de talrijk beschikbare voorjaarsgroenten geeft dit een kleurrijk en smaakvol lamsstoofpotje.


<!--more-->

Verwarm de oven voor op 230°C.
Verhit boter of olie in een braadpan en kleur het stoofvlees mooi bruin.
Kruid met peper en zout.
Schep het vlees over in een ovenbestendige kookpot, bestrooi met bloem en meng onder het vlees.
Zet de kookpot 4 minuten in de oven, meng het vlees nogmaals en zet opnieuw 4 minuten in de oven. Het vlees wordt rondom door een mooie korst beschermd.
Neem de pan uit de oven en verlaag de thermostaat naar 175°C.
Giet het vet uit de pan en doe er de bruine fond in.
Breng al roerend aan de kook. Voeg tomaat, tomatenpuree, tijm, look en laurierblaadjes toe.
Indien nodig voeg je er nog wat fond bij tot het vlees bijna onderstaat.
Doe het deksel op de pot en zet in de oven.
Regel de temperatuur zo dat het vocht 1 uur tegen de kook aanblijft.

Snijd de wortelen en raapjes in stukken van 4 cm.
Halveer de aardappelen.
Voeg de wortelen, raapjes, aardappelen en zilveruitjes bij het vlees. Breng op het vuur opnieuw aan de kook, zet het deksel op de pot en plaats in de oven gedurende 40 à 60 minuten. Totdat het vlees en de groenten zacht zijn.
 
Blancheer de erwtjes en de peultjes of stoom 1 minuut.

Doe de erwtjes en de peultjes erbij en warm nog enkele minuten door.
Breng op smaak met peper en  zout en strooi er de peterselie over. 


Geïnspireerd op een recept uit ‘De kunst van het koken’.


