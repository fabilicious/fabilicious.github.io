---
date: 2019-04-07
title: Waterzooi van schelvis met asperges
categories:
  - hoofdgerechten
featured_image: /images/waterzooi van vis V2bordorigieel1200.jpg
recipe:
  servings: 4 personen
  ingredients_markdown: |-
    * 4x150g schevisfilet of een andere witte vis    * 500g geschilde asperges koken en in stukken van 3cm snijden
    * 1 prei in ringen gesneden
    * 5dl visumet of garnalenfumet
    * 200ml room
    * enkele draadjes saffraan
    * peper en zout
    * enkele druppels citroensap
    * wat gehakte peterselie

---
De asperges zijn er weer volop. Deze bieden tal van mogelijkheden om te verwerken in diverse gerechtjes. In combinatie met vis doe je er veel mensen plezier mee.

<!--more-->

Laat een klontje boter smelten in een kookpot en stoof de prei beetgaar.
Bevochtig met de fumet en de room.
Gooi de saffraandraadjes erbij en breng aan de kook.
Leg de stukken vis erin en laat alles zachtjes koken tot de vis voldoende gaar is.
Dit is afhankelijk van de dikte van de vis.
Warm de asperges nog heel eventjes mee in de waterzooi.
Werk af met peper, zout en enkele druppels citroensap.
Schep de waterzooi in diepe borden en bestrooi met wat gehakte peterselie.

<b>Tip:</b>

Voor een rijkelijker afwerking kan je nog wat zeekraal en 3 langoustinestaartjes per persoon toevoegen. De rauwe langoustinestaartjes de laatste 3 minuutje meegaren in de saus. De zeekraal een minuutje laten meegaren.
Serveer eventueel met gestoomde aardappelen.

De saus in de waterzooi is niet gebonden! 
Maar je kan door een beetje beurre manié toe te voegen de saus lichtjes binden indien je dat wenst.

Beurre manié: gelijke delen zachte boter mengen met gelijke delen bloem tot een mooie pasta.
Beetje per beetje de beurre manié bij de warme saus roeren tot je de gewenste dikte bekomt. Nog heel eventjes laten meekoken om de bloemsmaak te laten verdwijnen.
De beurre manié kan je gemakkelijk enkele weken in de koelkast bewaren of in kleine hoeveelheden invriezen.



