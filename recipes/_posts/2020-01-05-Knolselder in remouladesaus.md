---
date: 2020-01-05
title: Knolselder in remouladesaus
categories:
  - bijgerechten
featured_image: /images/knolselderremoulade1200.jpg
recipe:
  servings: 4 personen
  ingredients_markdown: |-
    * 1 knolselder     * 1 1/2 theelepel zout
    * 1 1/2 theelepel citroensap
    * 4 eetlepels sterke Dijon mosterd
    * 3 eetlepels kokend water
    * 75-100ml (olijf)olie
    * 2 eetlepels wijnazijn
    * peper en zout
    * 2 à 3 eetlepels gemengde kruiden of peterselie gehakt
---
Het moet niet altijd complex zijn! Vandaar dit eenvoudig recept met een net uit de grond gehaalde knolselder.
Een manier om deze knol lekker rauw te verwerken.


<!--more-->

**Knolselder:**
Schil de knolselder en snijd hem in julienne. Ik gebruik een keukenrobot.
Voor dit recept heb je ca. 500g netto knolselder nodig.
Voeg het zout en het citroensap erbij en meng.
Laat 30 minuten trekken, spoel in koud water af en droog ze in een doek.
Indien je de knolselder in een fijne julienne kan snijden, hoef je deze niet te laten trekken in zout en citroensap zoals hierboven. Meng deze dan meteen met de remoulade.

**Remouladesaus:**
Doe de mosterd in een mengkom en voeg er het kokende water druppelsgewijs bij.
Klop er dan de olie beetje per beetje door en maak zo een dikke, romige saus.
Klop de azijn er op dezelfde manier door en voeg naar smaak peper en zout toe.
Spatel de knolselder en de kruiden door de saus. Laat hem 2 à 3 uren marineren.

