---
date: 2019-12-02
title: Gegrilde sint-jacobsnoten met witloof en currysaus
categories:
  - voorgerechten
featured_image: /images/gegrilde stjacobsnootjes met witloof en currysaus1200.jpg
recipe:
  servings: 6 personen of als hoofdgerecht voor 4 personen 
  ingredients_markdown: |-
    * 12 sint-jacobsnoten
    * 4 stronken witloof uit volle grond
    * olijfolie of cacaoboter
 
    **Saus:**
    * 2 eetlepels boter of plantaardige vetstof
    * 2 volle eetlepels bloem
    * 1/2l visbouillon (of kippenbouillon)
    * 1dl room
    * 2 afgestreken theelepels currypoeder
    * 1 ui fijngesneden
    * 1 grote appel, fijngesneden
    * peper en zout
   
    **Afwerking:**
    * 1 strookje witloof
    * 1 bussel waterkers
    * facultatief 50g grijze garnalen  
---
Met de feestdagen in het vooruitzicht zoeken we inspiratie in een klassieke seizoensgroente: grondwitloof. Veel beter dan de witloof uit hydrocultuur.

<!--more-->

De stronken witloof in de lengte in twee snijden. Verwijder de harde kern onderaan en snij in fijne reepjes.
Smelt een beetje boter in een pan en stoof de witloof beetgaar. Een 5-tal minuten.
In een sauspan smelt je de boter en stoof je de ui en de appel (5 Ã  7 minuten).
Bestrooi met bloem en currypoeder.
Goed mengen, bevochtigen met visbouillon en room.
Laten inkoken tot sausdikte en zeven.
Kruiden met peper en zout.

De sint-jacobsnoten met keukenpapier droogdeppen, kruiden met peper en zout. Inwrijven met olijfolie of wat cacaoboter. Verhit een grillpan en leg de nootjes erop. Grillmotief aanbrengen.

Leg wat gestoofde witloof op een bord, verdeel de sint-jacobsnootjes.
Werk af met blaadjes waterkers, wat rauwe stukjes witloof en grijze garnalen.
Dresseer met currysaus.


<b>Tip: </b>

De waterkers kan je vervangen door winterpostelein.


