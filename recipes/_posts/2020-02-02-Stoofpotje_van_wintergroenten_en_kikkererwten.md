---
date: 2020-02-02
title: Stoofpotje van wintergroenten en kikkererwten
categories:
  - vegetarisch
featured_image: /images/stoofpotje_van_wintergroenten_kikkererwten1200.jpg
recipe:
  servings: 4 personen
  ingredients_markdown: |-
    * 1 grote ui 
    * 1 teentje look fijngesneden
    * 3 wortelen
    * 3 pastinaken
    * 2 boterrapen 
    * 4 schorseneren
    * 4 stengels bleekselder
    * 4 aardappelen
    * 300ml groentenbouillon
    * 1 blik (400g) tomaten in stukjes
    * 1 blik (uitgelekt 240g) kikkererwten
    * 2 à 3cm gember geraspt
    * 1 cm kurkuma geraspt of kurkumapoeder naar smaak
    * theelepel komijnpoeder
    * peper en zout
    * verse koriander of peterselie    
---
Met het stoofpotje van wintergroenten kan je alle kanten uit en eindeloos variëren. Je hoeft je dus zeker niet vast te pinnen op het recept. Enkel de hoeveelheid van de groenten moeten min of meer in verhouding blijven.
Zoete aardappelen, pompoen, spinazie, bloemkool, … het kan allemaal.
Ideaal om  de restjes die in de koelkast zijn blijven liggen hierin te verwerken.
Ik serveer er altijd couscous bij met gele rozijnen of stukjes gedroogde abrikozen.



 

<!--more-->

Snij de geschilde groenten in grove stukken.
Verhit een beetje olijfolie in een grote braadpan.
Stoof de ui, de selder, de wortelen, de pastinaken, de raapjes, de aardappelen en de schorseneren een 5-tal minuten.
Voeg de look, de gember, de kurkuma en de komijn toe en giet de bouillon erbij. 
Leg een deksel op de pan en laat dit 15 minuten sudderen.
Doe nu de stukjes tomaten en de kikkererwten bij en laat alles nog eens goed doorkoken.
Op smaak brengen met peper en zout.
Werk af met gehakte koriander.

<b>Tip: </b>

Liever iets pikanter, voeg er dan op het einde wat pili-pili aan toe of harissa. 






