---
date: 2021-05-24
title: rabarbertaart
categories:
  - taarten
featured_image: /images/rabarbertaart1200.jpg
recipe:
  servings: 4 à 6 personen (taartring 16cm diameter en 2,5 cm hoog)
  ingredients_markdown: |-
    **Zanddeeg:**
    * 100g boter    * 100g suiker    * 40g ei    * 200g gezeefde bloem    * een snuifje zout

    **Frangipane:**    * 35g suiker    * 35g boter (zachte)    * 35g amandelpoeder    * 35g ei    * 1 afgestreken eetlepel bloem    * facultatief 5g rum of amaretto
    **Afwerking**
    * 2 rabarberstengels
    * 200ml water
    * 100g kristalsuiker
    * enkele eetlepels van [mijn rabarber-sinaasappelconfituur](https://fabilicious.be/recipes/confituurenchocopasta/2019/04/24/Rabarber_sinaasappelconfituur/) of andere confituur
    * 1 à 2 eetlepels afdekgelei of abrikozenconfituur
---

					Foto : Anneke Ruijsbroek

Nu het rabarberseizoen weer is aangebroken, wil ik zo graag het prachtige taartje van Philippe Conticini met jullie delen. Maar dan in een minder bewerkelijke versie. 

<!--more-->

**Zanddeeg**

Alle ingrediënten zeer kort mengen en in de koelkast  1 uur laten opstijven.Uitrollen in de beboterde ring plaatsen, met een vork in het deeg prikken en in de koelkast 20 min laten rusten.
Normaal heb je net voldoende zanddeeg over voor nog zo’n taartje.
Je kan het deeg verpakt invriezen of wat extra koekjes bakken.
Blindbakken op 180°C gedurende 10 à 12 minuten.

**Frangipane**

Al de ingrediënten samen mengen.
Over de taartbodem verdelen en mooi gladstrijken.
10 à 15 minuten bakken op 180°C.
Op een rooster laten afkoelen.

**Afwerking**

De gewassen rabarberstengel in de lengte in zeer fijne plakjes snijden (ca.1mm dik). Makkelijk met een mandoline.
Doe het water samen met de suiker in een kookpot. Zet op laag vuur en roer tot de suiker is opgelost. Breng de aan de kook, neem van het vuur en laat 5 minuten afkoelen. Voeg de rabarber toe en laat zachtjes garen. Dit gaat heel vlug! De textuur moet nog wel behouden blijven. Haal onmiddellijk uit de siroop en laat ze uitlekken.

De confituur op de frangipane verdelen en mooi gladstrijken. 
De rabarberlamellen dakpansgewijs er bovenop leggen. Al de rabarber die over de rand komt netjes met een schaar afsnijden.

De afdekgelei of abrikozenconfituur met een beetje water mengen en lichtjes opwarmen.