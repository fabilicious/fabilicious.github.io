---
date: 2019-11-29
title: Pompoenbrood met gedroogde abrikozen en pompoenpitten
categories:
  - broodEnOntbijtgranen
featured_image: /images/pompoenbrood_gdr_abrikozen1200.jpg
recipe:
  servings: 2 broden van circa 500g
  ingredients_markdown: |-
    * 400g bloem
    * 80g melk (lauw)
    * 200g pompoenpuree
    * 24g verse gist
    * 1 ei
    * 6g zout
    * 20g suiker
    * 80g boter (zacht)
    * 60g abrikozen, in stukjes gesneden    * 30g pompoenpitten
    * 1 pecannoot in 2 gesneden (facultatief)
---
Past uitstekend bij soep, mag zeker niet ontbreken op een kaasavond en is pure  verwennerij tijdens een luxe ontbijt.

<!--more-->

De pompoen (ik neem graag een hokkaido) wassen, in stukken snijden en de zaadjes verwijderen. Wikkel de stukken in aluminiumfolie en leg ze op een bakplaat.
In een voorverwarmde oven op 180°C 40 à 60 minuten laten garen of tot de pompoen zacht is.
Schep het vruchtvlees uit de schillen en plet met een vork tot een puree.
De puree moet goed droog zijn, anders moet je ze in een zeef nog enkele uren laten uitlekken.
Weeg 200g pompoenpuree af. De rest kan je eventueel invriezen of in een soep verwerken.

Doe de bloem in een keukenrobot en maak in het midden een kuiltje.
Strooi het zout langs de randen.
Meng de melk, gist en het ei samen en giet in het kuiltje.
De zachte boter, suiker en de pompoenpuree toevoegen.
Kneden tot een soepel deeg. Ongeveer 5 à 8 minuten met de keukenrobot of circa 15 minuten met de hand.
Onder plasticfolie 30 minuten laten rijzen.
De pompoenpitten en de stukjes abrikozen onder kneden.
Het deeg in twee verdelen. Opbollen en in 2 ingevette vormen leggen (een bolle vorm). De bovenkant van het deeg ook lichtjes instrijken met olie. Onder plasticfolie 30 minuten laten rusten.
Het deeg voorzichtig uit de vorm halen en op een met siliconen mat bedekte bakplaat leggen. Mooie bolle kant onderaan leggen. 
Met een stomp voorwerp een putje in het midden van de bol duwen om een pompoen na te bootsen. 
Nog 30 minuten verder laten rijzen op maximum 26°C.
Bestuiven met bloem.
Inkervingen in de vorm van een pompoen maken met behulp van een gilette mesje.
Eventueel een halve pecannoot in het putje duwen (enkel voor een decoratieve steel).
Oven voorverwarmen op 190°C. Bak ongeveer 2O minuten.

![](/images/pompoenbrood_gdr_abrikozensnee1200.jpg)
