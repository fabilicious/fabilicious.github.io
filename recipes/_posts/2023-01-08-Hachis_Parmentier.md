---
date: 2023-01-08
title: Hachis Parmentier met knolselder en vegan gehakt van Greenway
categories:
  - vegetarisch
featured_image: /images/hachisparmentier800.jpg
recipe:
  servings: 5 pers.
  ingredients_markdown: |-
    **Vegetarisch gehakt:**
    * 1 grote ui, fijngesneden
    * 2 teentjes look, fijngesneden
    * 400g Greenway gehakt rauw vegan (Delhaize)
    * 70g geconcentreerde tomatenpuree
    * ca. 80ml water
    * een beetje gedroogde tijm
    * olijfolie

    **Knolselder:**
    * 500g knolselder in reepjes van 0,5 cm

    **Puree:**
    * 800g bloemige aardappelen, schillen en in stukken snijden
    * 2 à 3dl (plantaardig) melk
    * 60g (plantaardige) boter
    * muskaatnoot
    * peper, zout, cayennepeper
    
    **Afwerking:**    * 80g geraspte kaas (emmental, gruyère,...)
    * 50g broodkruim

---
Zoek je inspiratie voor een vegetarisch gerecht waar ook de fervente vleeseter met volle teugen kan meegenieten? Dan is deze hartverwarmende Franse klassieker 'Hachis Parmentier' een voltreffer. Het gehakt van Greenway is erg lekker en je verwerkt het zoals gewoon gehakt.
Liever geen knolselder? Vervang die dan door geblancheerde spinazie of gestoomde bloemkoolroosjes.

<!--more-->

De knolselderstaafjes 1 minuut stomen of koken. Je kan ze ook heel kort in de microgolf garen.
Opgelet de knolselder moet nog beetgaar zijn.

**Vegetarisch gehakt:**

Fruit de ui en de look in een beetje olijfolie tot ze glazig zien. Voeg het gehakt toe en bak het tot het mooi bruin en gaar is. Voeg nadien tomatenpuree en water toe en laat het geheel enkele minuten sudderen tot je een dikke saus bekomt.
Breng op smaak met peper, zout, tijm en een beetje cayennepeper.

**Puree**

Kook of stoom de aardappelen.
Draai ze daarna samen met de boter en de melk tot je een smeuïge puree bekomt. Breng op smaak met zout, peper en nootmuskaat.
Neem een ruime ovenschaal en bestrijk met olijfolie.
Verdeel het gehakt, daarop komt de knolselder en vervolgens de aardappelpuree.
Strooi er de kaas en tot slot het broodkruim over.
Verwarm de oven op 200°C en bak de Parmentier ongeveer een 30 minuten tot hij aan de bovenkant goudbruin is en bubbelt.


