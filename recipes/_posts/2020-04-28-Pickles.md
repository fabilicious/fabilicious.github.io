---
date: 2020-04-28
title: Pickles
categories:
  - bijgerechten
featured_image: /images/pickles1200.jpg
recipe:
  servings: 1 grote of 2 kleinere bokalen
  ingredients_markdown: |-
    * 1/2 bloemkool, in kleine roosjes gesneden
    * 90g zilveruitjes, uit een bokaal 
    * 100g augurken (zoetzuur),in stukjes gesneden
    * 300ml azijn ((bv. De blauwe hand)
    * 300ml groentebouillon
    * 20 g rietsuiker
    * 3 eetlepels mosterd
    * 2 eetlepels kurkuma
    * 2 eetlepels curry
    * 3 eetlepels maizena    * scheutje koud water
---
Twee weken geleden konden we de eerste winterbloemkolen op ‘Het Polderveld’ oogsten.
Prachtexemplaren en dit zo vroeg op het jaar.
Geplant in augustus en drie verschillende variëteiten die vanaf half april tot half mei oogst geven.
Door het aanhoudende warme weer en misschien ook door de droogte op het veld stonden in een mum van tijd veel bloemkolen op ontploffen. 
Bijgevolg mochten geïnteresseerden nog een extra kool meenemen naar huis. Misschien voor het maken van bloemkoolsoep of in mijn geval voor de echte belgische pickles.



<!--more-->

Breng azijn, groentebouillon en suiker aan de kook.
Blancheer hierin de bloemkoolroosjes gedurende 2 minuten.
Plaats een zeef op een kom en giet de bloemkoolroosjes af.
Breng de azijn opnieuw aan de kook.
Voeg mosterd, kurkuma en curry toe.
Meng de maizena met een beetje koud water in een kopje en roer door de kokende vloeistof.
Laat even doorkoken tot je een binding krijgt.
Meng de zilveruitjes en de augurken bij de bloemkoolroosjes. Doe ze in een gesteriliseerde bokaal. Giet de warme saus erover en sluit de bokaal af.




