---
date: 2019-11-16
title: Crab cakes met frisse komkommer
categories:
  - voorgerechten
featured_image: /images/crabcake_basis1200.jpg
recipe:
  servings: 16 stuks
  ingredients_markdown: |-
    * 2 eetlepels arachideolie
    * 1 theelepel gegrilde sesamolie
    * 350g gekookt krabvlees (liefst verse king crab)
    * 120g aardappel, gekookt en fijngeplet
    * 120g zoete aardappel, gekookt en fijngeplet
    * 8 lente-uitjes, heel fijngesneden
    * 1 teentje look, geplet
    * 1 eidooier 
    * 1 theelepel Thaise vissaus
    * 1 theelepel tamari of gewone sojasaus
    * 3 cm verse gember, geschil en fijngeraspt
    * 1 à 2 chilipeper, ontzaad en heel fijngesneden
    * 1/2 bussel koriander fijngesneden
    * 1/2 limoen, de zeste geraspt en het sap
    * peper en zout
    * panko
    * 2 à 3 eiwitten om te paneren
    * extra arachideolie om te bakken

    **Komkommersalade:**
    * 1 komkommer, de schil verwijderd en in kleine blokjes gesneden
    * 1 eetlepel arachideolie
    * 2 à 3 eetlepels sushi-azijn     
---
Deze fantastisch verfijnde crab cakes met king crab en zoete aardappel kan je als voorgerecht of als een licht hoofdgerecht serveren. Ideaal voor de aankomende feestdagen.
Ook trendy tussen een zwarte miniburger als aperitiefhapje.
<!--more-->

**Crab cakes**

Verhit de arachide- en sesamolie in een pan en laat de lente-ui, look, gember en chilipeper op een zacht vuur gaar worden.
Laat afkoelen.
Meng deze mix met de krab, koriander, limoenzeste en -sap, vissaus, tamari, aardappelen, zoete aardappelen en eidooier.
Kruid indien nodig met peper en zout.
Maak 16 koekjes van het mengsel en laat ze gedurende een uur opstijven in de koelkast.

Klop het eiwit los, wentel elk koekje hierin en vervolgens in het broodkruim.
Bak de koekjes in arachideolie gedurende 2 minuten aan elke kant tot ze mooi goudbruin zijn.
Laat de cakejes uitlekken op keukenpapier en dien op met de komkommer en wat groene sla.

**Komkommer**

Komkommer in olie en azijn laten marineren en kruiden met peper en zout.

<b>Tip: </b>

Gebruik gerust gewone aardappelen als je geen zoete hebt of enkel zoete aardappelen kan ook.
Je kan de cakejes ook altijd groter maken als je dit wenst.

In het oorspronkelijke recept wordt de panko vervangen door 3 eetlepels vers broodkruim en 3 eetlepels ongezoete, geraspte kokos (gedroogd kan ook).



Geïnspireerd door: [Backstage kitchen](https://www.boek.be/boek/backstage-kitchen) van Lut De Clercq

