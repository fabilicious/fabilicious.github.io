---
date: 2022-12-09
title: Zuurdesempizza zonder kneden
categories:
  - hartigeTaarten
featured_image: /images/zuurdesempizza221200.jpg
recipe:
  servings: 6 stuks van 180g
  ingredients_markdown: |-
    * 200g actief zuurdesem (tarwe of rogge)
    * 500g bloem Tipo 00
    * 50g semolina
    * 10g zout
    * 30g olijfolie
    * 300g water
    * 1g verse gist    
---
Zuurdesem in pizzadeeg zorgt voor dat tikkeltje extra smaak.

<!--more-->

Meng met een spatel de bloem, semolina en het zout in een kom.
Los de gist op in het water en giet bij de bloem.
Voeg zuurdesem en olijfolie toe en meng het geheel enkele minuten tot een homogene massa. 
Je hoeft dit deeg niet te kneden.

Dek af met plasticfolie en plaats 24 uur in de koelkast.

Strooi wat bloem op het werkvlak en haal het deeg uit de kom.
Duw voorzichtig de lucht uit het deeg en verdeel in 6 porties.

Bol elk stuk deeg mooi op en plaats op een met bloem bestrooide bakplaat. Hou wat ruimte tussen de bollen. Deze worden groter gedurende het rijsproces.
Dek af met een propere handdoek of plasticfolie en laat 60 à 90 minuten rusten.

Leg 2 bakplaten omgekeerd in de oven en verwarm de oven op 250°C.

Bestuif het werkvlak licht met bloem en vorm de pizzabodems door ze met de vingers plat te drukken. Ik gebruik geen deegrol, want dan verkrijg je geen luchtige pizzabodems. 

Begin in het midden en werk naar buiten toe tot je een ronde of ovale vorm bekomt.

Beleg de bodems met toppings, schuif in de oven en bak 4 à 6 minuten.

<b>Tip: </b>

Gebruik tomatensaus en toppings met mate zo voorkom je zompige bodems.
