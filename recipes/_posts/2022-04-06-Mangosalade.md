---
date: 2022-04-06
title: Salade met Berloumi, mango en tamarinde
categories:
  - salades
featured_image: /images/mangosalade1200.jpg
recipe:
  servings: 4 personen
  ingredients_markdown: |-
    * 2 halfrijpe mango's, geschild en in partjes gesneden
    * 2 rode uien, in fijne ringen gesneden
    * 1 pakje Berloumi, in blokjes van 1,5 cm 
    * ca.1 afgestreken koffielepel tamarindepasta (verschilt van merk tot merk)
    * 150g gemengd sla
    * 1/2 bussel verse koriander
    * wat verse munt, fijngehakt
    * 1 groene chilipeper, fijngesnipperd
    * 3 cm gember, geschild en geraspt
    * 6 eetlepels limoensap    * 2 eetlepels honing
    * 6 à 8 eetlepels koolzaadolie
    * afwerking: zwarte sesamzaadjes facultatief
---
Een frisse mangosalade met knapperig gebakken Berloumi en een heerlijke pittige gember-limoendressing.


<!--more-->

Verwarm 3 à 4eetlepels koolzaadolie in een pan en laat de uien op een middelhoog vuur zacht worden.
Haal de uien uit de pan en zet apart.
Doe de Berloumi in de pan en bak tot ze goudbruin en knapperig zijn.
Voeg de tamarindepasta naar smaak toe en de rode uien en roerbak nog 1 à 2 minuten verder. 

Meng voor de dressing gember, chilipeper, limoensap, 4 eetlepels koolzaadolie en honing
samen. Breng zo nodig op smaak.
Neem een schaal en verdeel er de sla, koriander, munt en mango over.
Leg er de stukjes berloumi op en werk af met dressing.
Hussel alles net voor het opdienen door elkaar.
Werk af met zwarte sesamzaadjes.

Lekker met wat brood of naanbrood erbij.

Geïnspireerd op een recept uit 'Puur India' van Meera Sodha.
