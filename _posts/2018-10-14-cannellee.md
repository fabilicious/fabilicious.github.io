---
date: 2018-10-14
title: Cannellé
categories:
  - koekjesEnKleinGebak
featured_image: /images/Canele1 1200.jpg
recipe:
  servings: 2 suikerbroodjes
  ingredients_markdown: |-
    <b>Binnendeeg:</b>
    * 200 g tarwebloem
    * 125 g volle melk
    * 75 g ei
    * 50 g verse gist
    * 6 g zout
    * 5 g suiker

    <b>Buitendeeg:</b>
    * 85 g tarwebloem
    * 85 g boter (zacht)
    * 30 g suiker
    * 100 g parelsuiker
    * 1 losgeklopt ei
    * Wat parelsuiker voor de afwerking
---
Eindelijk is het zo ver!
Wat oorspronkelijk als grap bedoeld was, wordt nu werkelijkheid.
Mede door een enthousiaste zoon die voorstelde om een food blog 
voor mij te maken.
Een dikke merci Bram voor je inzet en het werk om deze foodblog te realiseren.
Als bedanking post ik één van jouw lievelingsbroodjes “suikerbrood of craquelin”.  Tevens ook mijn eerste recept die ik als 15-jarige neerschreef in mijn schriftje.
Niet meer het originele, maar uit het Belgisch bakboek van Stefan Elias en Jacques Bloch.

Laat je inspireren door tal van authentieke Belgische streekgerechten.

<!--more-->

Start met het maken van het buitendeeg:
De verkruimelde gist met de melk en de eieren glad roeren.
Meng er de bloem, suiker en het zout onder en kneed ( met de hand of keukenrobot)
tot een soepel deeg.
Weeg 2 stukken van 90g af en bol ze op. Leg ze op een met bakpapier beklede bakplaat onder plastiek .

Start met het binnendeeg:
Doe de overgebleven 360g van het buitendeeg weer in de kom en meng er nu de boter, bloem en suiker onder. Kneden tot een soepel deeg.
Meng er de 100g  parelsuiker onder en laat 10 minuten rusten.

Verdeel het deeg in 2 stukken van 325g. Bol op en laat 20 minuten rusten onder plastiek.
Rol de 2 stukken buitendeeg met een deegrol uit tot een vliesje van 15 cm doorsnede.
Maak het binnendeeg mooi rond en leg ze met het slot naar boven op de vliesjes.
Plooi dan de vliesjes  over het suikerdeeg en druk een beetje aan.
Draai de broodjes om leg ze op de bakplaat ( met bakpapier)onder plastiek , 60à75 minuten narijzen.

Bestrijk  ze voorzichtig met losgeklopt ei en snijd met een scherp mesje (of scheermesje) 2 sneetjes in. Versier de insnijdingen met de parelsuiker. 
Oven voorverwarmen op 190° en bak de broden 25 à 30 minuten op 180°.
Op een rooster laten afkoelen.

Smakelijk!
