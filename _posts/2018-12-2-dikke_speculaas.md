---
date: 2018-12-2
title: Dikke speculaas
categories:
  - koekjesEnKleinGebak
featured_image: /images/dikke_speculaas1200.jpg
recipe:
  servings:
  ingredients_markdown: |-
    * 160g boter    * 280g donker bruine suiker    * 400g bloem    * 50g water    * 2,5g natriumbicarbonaat    * 5g speculaaskruiden

---
Tijdens een etentje met vrienden hadden we als nagerecht speculaasijs met gebakken appeltjes en kwam de vraag of de speculaas ook zelf gebakken was.Uiteraard was dit het geval. Volgende vraag : komt dit binnenkort op de blog ?Ziehier het antwoord: speciaal voor Pieter en Els en omdat de Sint in aantocht is.

<!--more-->

Alle ingrediënten samen mengen tot een stevig deeg.Verpakt in plastic folie 1 nacht laten rusten.Strooi in de houten vorm wat bloem en borstel de bloem er heel voorzichtig terug uit.Druk het deeg in de vorm goed aan.Verwijder het overtollige deeg met een fileermes of ander fijn mes of ijzerdraad.Maak met het puntje van het mes heel voorzichtig  de randen los.Draai de houten vorm op een met bakpapier beklede bakplaat voorzichtig om en haal het deeg uit de vorm.Dit gaat het best als je de vorm met een harde klap op de bakplaat slaat.Eénmaal het deeg uit de vorm, dan start je opnieuw met de bloem in de vorm te strooien…Heb je geen houten vormen,  gebruik dan uitsteekvormen.Bak 12 à14 minuten op 180°. Of 20 à25 minuten wanneer je zeer grote vormen gebruikt.
Speculaas verbrandt vlug, dus controleer regelmatig de oven!!!Eventueel de oven wat lager zetten en iets langer laten bakken.Op een rooster laten afkoelen en bewaren in een luchtdichte doos.

<b>Tip: </b>Je kan het rauwe deeg  goed verpakt 1 week in de koelkast bewaren.Of  in kleine of grote porties invriezen.