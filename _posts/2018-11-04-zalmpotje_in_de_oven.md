---
date: 2018-11-04
title: Zalmpotje in de oven
categories:
  - hoofdgerechten
featured_image: /images/zalmpotje1200.jpg
recipe:
  servings: 1 portie
  ingredients_markdown: |-
    * 1 stuk zalmfilet van 150g à 175g
    * 2 sneetjes fijn gerookt spek
    * 2 aardappelen half gaar gekookt en in schijfjes van 0,5 cm
    * 1 tomaat geconcasseerd
    * Dragon liefst vers, maar gedroogd kan ook
    * 35 ml room of sojaroom (mag ook iets meer voor liefhebbers van een romig sausje)
    * Peper en zout
---
Waar ik dit recept heb gehaald kan ik mij niet meer herinneren.
Maar het komt na al die tijd nog regelmatig op tafel.
Heb je weinig tijd, geen zin om een berg afwas te doen, dan is dit ideaal om te maken.
Alhoewel het gerookt spek een extra toets geeft aan de zalm, kan je het ook achterwege laten.  
Ik gebruik zeer graag gerookt spek van kalkoen.
Dindesse genaamd.
Verkrijgbaar als ontbijtspek en spekreepjes. 
Heerlijk van smaak en bovendien een pak minder calorieën dan varkensspek!!! 
Wordt gemaakt van mager kalkoendijvlees en bevat slechts 5% vet op 100gram.

<!--more-->

Smeer een ovenschotel in met wat olijfolie.
Leg de zalm erin met het gerookt spek er bovenop.
Vul aan met de aardappelschijfjes en de stukjes tomaat.
Kruiden met wat peper, zout en dragon.
Overgiet met de room.

Bakken op 200° 15 à 20 minuten. Afhankelijk van de dikte van de zalm.
