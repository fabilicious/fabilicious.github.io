---
date: 2019-04-24

title: Rabarber-sinaasappelconfituur
categories:
  - confituurEnChocopasta
featured_image: /images/rabarbersinaasappelconfituur1200.jpg
recipe:
  servings: circa 3 potjes
  ingredients_markdown: |-
    * 500g rabarber, gewassen en in stukken gesneden van 1cm dik 
    * zeste van 2 sinaasappels
    * 150g sinaasappelsap
    * 65Og geleisuiker    
---
In de lente zie ik de rabarber in mijn tuin ontwaken.
De gigantische, groene bladen en de stengels met de dieprode kleur schieten de lucht in! Het seizoen loopt van april tot eind juni.
De eerste stengels rabarber zijn de zachtste en de zoetste.
Het blad van de rabarber is niet eetbaar door de grote hoeveelheid oxaalzuur.
Hoe later in het seizoen, hoe meer oxaalzuur naar de stengels gaan en de rabarber zuurder smaakt.
Best oogst je ze niet te laat in het seizoen.
Ik heb net wat stengels afgesneden om  rabarberconfituur te maken.
Ik voeg er graag wat sinaasappelsap bij, deze zorgt voor de frisse smaak! Sergio Herman zou zeggen: 'Dit zorgt voor de nodige fraicheur!' De confituur is ook te gebruiken als vulling voor één van mijn rabarbertaarten of om op de Marokkaanse sinaasappelbroodjes te smeren.
Verrukkelijk!!!
  
<!--more-->

Voeg al de ingrediënten samen en breng 4 minuten aan de kook. Tenzij anders vermeld op de verpakking van de geleisuiker.
Vul de glazen confituurpotten, sluit met een deksel en laat de potten ondersteboven afkoelen.


