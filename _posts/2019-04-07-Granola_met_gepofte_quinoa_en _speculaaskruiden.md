---
date: 2019-04-07
title: Granola met gepofte quinoa en speculaaskruiden
categories:
  - broodEnOntbijtgranen
featured_image: /images/Granola1200.jpg
recipe:
  servings: 450g
  ingredients_markdown: |-
    * 200g havervlokken
    * 100g noten (ik gebruik 40g walnoten, 40g hazelnoten, 20g pistachenoten)
    * 50g gepofte quinoa
    * 50g zonnebloempitten
    * 50g pompoenpitten
    * 15g hennepzaadjes
    * 3 eetlepels agavesiroop 
    * 3 eetlepels zonnebloemolie
    * 2 theelepels speculaaskruiden
    * eventueel een snuifje nootmuskaat, snuifje kardemompoeder    
---
Vaak vind ik de granola’s veel te zoet. Moeilijk te geloven met een blog vol zoete lekkernijen, maar toch…
Heb je het liever toch wat zoeter, voeg dan simpelweg wat meer agavesiroop toe.
Geen fan van speculaaskruiden, laat deze dan gerust achterwege.

Heb je niet al de soorten pitten en noten in huis geen paniek, je kan ze gewoon door een andere soort vervangen.
Enkel het totale gewicht speelt hier een rol. Voor de rest kan je wat freewheelen.

Ik eet deze granola altijd met magere plattekaas en stukjes fruit naargelang het seizoen.

<!--more-->

Oven voorverwarmen op 160°C.
Al de ingrediënten samen in een kom mengen en op een met bakpapier beklede bakplaat verspreiden.
Bak 20 minuten of wat langer tot de granola goudbruin kleurt.
Schep halverwege de tijd een keer om zodat alles gelijkmatig roostert.
Laat volledig afkoelen en schep de granola in een goed afsluitbare pot of doos.
 




