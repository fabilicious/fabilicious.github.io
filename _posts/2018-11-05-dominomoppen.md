---
date: 2018-11-05
title: Dominomoppen
categories:
  - koekjesEnKleinGebak
featured_image: /images/Dominomoppen1200.jpg
recipe:
  servings: 
  ingredients_markdown: |-
    * 200g boter ( op kamertemperatuur )
    * 100g poedersuiker 
    * 300g bloem
    * 1 eierdooier
    * 20g cacaopoeder ( gezeefd )
    * Snuifje zout

---
De boeken van patissier Jef Damme uitgegeven eind de jaren ’80 heb ik als autodidact verslonden.
Van koekjes, chocolade, gebak en taarten tot ijs en sorbet.
Was toen heel vernieuwend niet enkel voor de hobbybakker, maar ook voor de professionele bakkers.
Zelfs vandaag kan ik bij de patisseries zijn creaties eruit pikken. Ook hotelschool Spermalie, waar ik enkele jaren geleden 2 modules patisserie volgde, gebruikt nog veel van zijn recepten.
De boeken zijn jammer genoeg niet meer verkrijgbaar, enkel op 2de hands worden ze sporadisch eens te koop aangeboden.

<!--more-->

Kneed, met uitzondering van de cacaopoeder, al de ingrediënten samen tot een vast deeg.
Verdeel het deeg in 2.
De ene helft bewaar je in de koelkast in plastic folie.
Voeg bij de andere helft de cacaopoeder toe. Kneed tot alles goed vermengd is en laat eveneens hard worden.

Nu kan je verschillende combinaties gebruiken.
Enkele voorbeelden:

Schaakbordmotief vereist wat precisie!
Gelijkmatige balken afmeten en tegen elkaar zetten.

Spiraalvorm bekom je door een plak cacaodeeg op een basisdeeg te leggen en op te rollen.

Andere mogelijkheid is door een worst te rollen van 2 à 3 cm diameter met het basisdeeg, deze op een uitgerolde lap cacaodeeg te leggen en samen op te rollen.

Opnieuw in de koelkast laten hard worden. In plakjes snijden en op een siliconen mat leggen.
Afbakken op 170 à 180°C een 12 tal minuten.
Op een rooster laten afkoelen.


