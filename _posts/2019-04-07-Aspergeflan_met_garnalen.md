---
date: 2019-04-07
title: Aspergeflan met garnalen
categories:
  - aperitiefhapjes
featured_image: /images/aspergeflanV21200.jpg

recipe:
  servings: 8 personen
  ingredients_markdown: |-
    * 200g groene asperges (vers of diepvries)
    * 1 dl room
    * 1 gelatineblaadje(1,6g) in koud water geweekt
    * peper en zout
    * nootmuskaat    * 60g gepelde grijze garnalen
---
Deze groene aspergeflan is een zeer feestelijk hapje.
Het recept komt uit ‘Vrienden vragen 2’ van Marleen De Naeyer.
Zij serveert deze flan met een gepocheerd kwarteleitje en nog extra opgeklopte room. 
Ik, als meisje van de zee, serveer ze het liefst met vers gepelde grijze garnalen.


<!--more-->

Ontdoe de asperges van hun topjes en houd deze apart.
Kook de asperges gaar in ongeveer 5 minuten.
Kook de aspergepunten beetgaar.
Heb je een steamer dan stoom je de volledige asperge 1 minuut.
Haal ze uit de steamer en ontdoe ze van hun topjes. Zet de topjes aan de kant (worden enkel gebruikt voor de afwerking). Stoom de rest van de asperges nog 2 à 3 minuten.
Pureer de asperges met een blender of staafmixer samen met de helft van de room.
De andere helft van de room warm je op (lauwwarm) en los er het geweekte gelatineblaadje in op.
Doe de room bij de aspergepuree en kruid met peper, zout en nootmuskaat.
Giet het mengsel in kleine glaasjes.
Laten opstijven in de koelkast.
Garneren met een aspergepuntje en de garnalen.






