---
date: 2018-12-15
title: Tropische meringuerol
categories:
  - taarten
featured_image: /images/Tropische_meringuerol800H.jpg
recipe:
  servings: 10 à 12 personen
  ingredients_markdown: |-
    **Voor de meringue:**    * 200g eiwitten    * 200g  fijne kristalsuiker    * 50g maïzena (gezeefd)    * 40g amandelschilfers    **Voor de exotische crème:**    * 135g ananas in stukjes    * 55g sinaasappelsap    * 25g citroensap    * 40g bananen     * 4g gelatine (in koud water geweekt)    * 60g eidooiers    * 20g bloem    * 50g kristalsuiker    * ¼ vanillestok (merg)    * 150g room lichtjes opgeklopt    **Voor de opgeklopte room:**    * 100g room    * 10g bloemsuiker    **Voor de versiering:**    * Enkele dunne stukjes ananas    * 1 sinaasappel in partjes (wit vliesje verwijderd)    * 2 eetlepels afdekgelei lichtjes opgewarmd (facultatief)    
---

Dit is misschien een alternatief voor de klassieke bûche.
Een zachte, luchtige  meringuerol gevuld met een crème diplomate, op smaak gebracht met vier tropische vruchten.
Het is een totaal andere biscuit dan we doorgaans gewoon zijn.
Deze rollade is gemaakt van franse meringue waaraan maiszetmeel is toegevoegd.
Dit zorgt er voor dat de meringue een zachte structuur heeft met een textuur van marshmellow. Ook het oprollen gaat hierdoor gemakkelijker.
De crème diplomate kan je een dag op voorhand maken.
De biscuit maak je en eet je het best de dag zelf.
Het recept komt uit 'Bake Off crème de la crème. A masterclass in patisserie for the home cook!'

<!--more-->

**Meringue**Eiwitten opkloppen en de suiker beetje per beetje toevoegen. Blijf kloppen tot het eiwit dik en glanzend is.Met een spatel de maïzena  er voorzichtig ondermengen.Een bakplaat met bakpapier bedekken. Bakpapier inspuiten met olie. Het eiwit egaal openstrijken. Bestrooien met de amandelschilfers.Bak 8 minuten op 210°.Laat de meringue op de bakplaat afkoelen.

**Voor de exotische crème**Blend de ananas, sinaasappelsap, citroensap en banaan tot een gladde puree. Weeg 250g puree af.Klop de dooiers op met de helft van de suiker. Meng er de bloem onder.Breng de puree met de rest van de suiker en het merg van de vanille aan de kook.Giet onder voortdurend kloppen op de dooiers.Deze massa opnieuw in de pan doen en al roerend naar het kookpunt brengen.2 minuten laten doorkoken. Van het vuur nemen en de geweekte gelatine erbij doen.  De massa in een platte schaal gieten.Afdekken met plasticfolie en laten afkoelen.Eenmaal goed afgekoeld de crème nog eens glad kloppen en de lichtjes opgeklopte room toevoegen.**Voor de  opgeklopte gesuikerde room**Room opkloppen en de suiker toevoegen. Verder kloppen tot de room voldoende stijf is.In een spuitzak doen en in de koelkast bewaren tot je ze nodig hebt.**Voor de versiering**De stukjes ananas en sinaasappel op keukenpapier laten uitlekken.Leg de stukken ananas op een vuurvaste plaat en karameliseer lichtjes met een brander.Met een penseel kan je de stukken fruit met wat afdekgelei instrijken.**Opbouw**Draai de meringue  voorzichtig om op het bakpapier .Haal voorzichtig de bovenste laag bakpapier af.Strijk de exotische crème op de meringue.Blijf 1 cm van de randen.Spuit langs 1 lange kant (de kant het dichtst bij je) wat gesuikerde room.Rol , startend met de lange kant, met behulp van het bakpapier de meringue voorzichtig op . Zo strak mogelijk.De naad moet onderaan zitten.Bestrooi met bloemsuiker. Versier met enkele dopjes room en stukjes fruit.<b>Tip: </b>

Is de meringue te zacht dan was de oven niet warm genoeg. De oven goed voorverwarmen.
Breekt de meringue tijdens het oprollen, dan is de meringue te ver gebakken en te krokant.

Het recept komt uit [Bake Off crème de la crème](https://www.bookdepository.com/Creme-de-la-Creme-Martin-Chiffers/9781473615663).
A masterclass in patisserie for the home cook!
