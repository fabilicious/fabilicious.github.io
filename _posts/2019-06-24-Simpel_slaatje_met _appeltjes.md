---
date: 2019-06-24
title: Simpel slaatje met appeltjes
categories:
  - salades
featured_image: /images/slaatjemetappels1200.jpg
recipe:
  servings: 
  ingredients_markdown: |-
    * 1 grote sla (kropsla, eikenbladsla, krulsla, gemengde sla,…)
    * 1 grote appel (vb. jonagold)    * 2 à 3 eetlepels fijngesneden gemengde groene kruiden (platte peterselie, bieslook, koriander, basilicum,…)

    **Mosterdvinaigrette:**
    * 1 eetlepel mosterd
    * 1 eetlepel graanmosterd 
    * 3 eetlepels witte- of rode wijnazijn
    * 9 eetlepels koolzaadolie (of een olie naar keuze)
---
De allereerste keer dat ik een kropsla gecombineerd met stukjes appel at staat voor altijd in mijn geheugen gegrift.
1973 in Colmar, op bezoek met mijn ouders bij ons vroeger buurmeisje.
Toen dit slaatje op tafel kwam was ik als klein meisje zeer sceptisch.
Wie mengt nu appel in sla! 
Maar eens geproefd was ik onmiddellijk verkocht en verknocht.
Na al die jaren komt deze simpele salade nog regelmatig op tafel.
Met mijn mosterdvinaigrette en extra groene kruiden heb ik er een hedendaagse versie van gemaakt.
Een lekker en fris bijgerecht voor een zomerse barbecue of bij een stukje gebakken vis.



<!--more-->

**Mosterdvinaigrette**

Meng de mosterd en de azijn samen in een kom.
Voeg de olie erbij en klop tot een vinaigrette.  

Was de sla en de appel.
Snij de appel in blokjes van ca.1,5 cm. Ik schil de appel niet.  
Voeg de appel met de groene kruiden bij de sla. Giet er enkele lepels vinaigrette over en meng.
De rest van de vinaigrette kan je in de frigo bewaren.


