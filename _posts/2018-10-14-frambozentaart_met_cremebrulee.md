---
date: 2018-11-20
title: Frambozentaart met crème brûlée
categories:
  - taarten
featured_image: /images/frambozentaart met crème brulée V3_1200.jpg
recipe:
  servings: 6 personen
  ingredients_markdown: |-
    <b>Zanddeeg:</b>
    * 100g bloem    * 2g zout    * 60g zachte boter    * 30g bloemsuiker     * 8g amandelpoeder    * 1 eidooier (20g)

    <b>Amandelcrème:</b>
    * 20g suiker    * 25g zachte boter    * 25g ei    * 35g amandelpoeder

    <b>Crème brûlée:</b>
    * 3 eidooiers    * 30g suiker    * 75ml room     * 75ml volle melk    * Merg van 1 vanillestok

    <b>Frambozenconfituur:</b>
    * 200g frambozen    * 20g suiker    * 2g pectine NH

    Ik heb gewoon 200g van mijn frambozenconfituur genomen.    De pectine NH zorgt ervoor dat de confituur langer stabiel blijft.    Maar aangezien een crème brûlée toch ook het best onmiddellijk wordt opgegeten speelt            
    dit volgens mij hier geen rol.    Wat frambozen en rietsuiker (of andere suiker) voor de afwerking.    Taartring van 14cm diameter minstens 3cm hoog of hoger.    Taartring van 18cm diameter en 2,5 hoog.
---
Vorig weekend hingen er nog altijd frambozen aan onze struiken.Jawel, midden november! Hoe zalig is dat! Het zullen waarschijnlijk de laatste zijn.Hoogtijd dus om de frambozentaart met crème brûlée uit te proberen.Het recept lag vorig jaar al te lonken! Waar ik het juist vandaan heb weet ik niet meer. Maar het circuleert zeer veel rond op Franse blogs.Mocht het me toch nog te binnenschieten, dan breng ik jullie hiervan op de hoogte.Want de credits zijn niet voor mij.Het taartje is origineel, super lekker en het oogt fantastisch.Eén enkel minpuntje: de taart laat niet op zich wachten om opgegeten te worden.Eénmaal je de crème brûlée hebt gebrand, dan kan je ze geen uren meer laten staan.Wij hadden hier geen probleem mee, het werd in een mum van tijd verorberd.

<!--more-->

**Zanddeeg**Meng met de hand of keukenrobot de bloem, zout en boter.Vervolgens de suiker en de amandelpoeder en tot slot de dooier.Stop onmiddellijk met kneden van zodra je een homogeen deeg bekomt.Deeg in plastic folie verpakken en minstens 1 uur in de koelkast bewaren.Een taartring van 18cm diameter op bakpapier leggen.Het werkvlak lichtjes met bloem bestrooien.Met een deegrol vorm je een mooie ronde en plaats je het deeg in de taartring. Druk goed tegen de randen en snij het overtollige deeg weg.Prik met een vork enkele gaatjes in het deeg en plaats opnieuw 30 minuten in de koelkast.Belangrijk om te voorkomen dat het deeg krimpt!!! **Amandeldeeg**Meng de zachte boter,  de suiker, het ei en de bloem samen en zet aan de kant.Neem het deeg uit de koelkast en verdeel de amandelcrème erbovenop.In een voorverwarmde oven afbakken op 160°, 30 minuten lang.Of tot het deeg een mooi bruine kleur heeft.Op een rooster laten afkoelen.**Crème brulée**Meng de dooiers met de suiker, de room, de melk en het merg van de vanille.Neem een taartring van 14cm diameter en wikkel heel goed de onderkant en de randen in met aluminiumfolie. (of gebruik een siliconen vorm). Dit om te voorkomen dat de crème uit de ring loopt.Plaats de ring op een bakplaat.Giet de crème brulée in de taartring en bak 30 minuten op 130°.Laat afkoelen en plaats minstens 1 uur in de diepvries.**Frambozenconfituur**Voeg de frambozen samen met de suiker en de pectine in een pot en breng aan de kook.Kook 2 minuten en giet in een kom.Plaats afgedekt in de koelkast.**Montage**Strijk de frambozenconfituur op de taartbodem.Hou een klein beetje confituur over voor de afwerking.Haal de crème brûlée voorzichtig uit de ring.Indien dit niet onmiddellijk lukt wacht dan enkele minuten.Strooi de suiker op de crème en plaats voorzichtig in het midden van de taart.Karamelliseer de suiker met een brandertje.Plaats de frambozen rond de crème brulée.Ik zet om beurten een framboos omgekeerd.Breng de rest van de frambozenconfituur in een spuitzak en spuit in de openstaande frambozen wat confituur.Dien onmiddellijk op.

<b>Tip: </b>Je kan de crème brûlée de dag ervoor maken en in de diepvries plaatsen tot je gaat dresseren.Je zult wel wat geduld moeten hebben om de ring met folie eraf te halen.Met de siliconen vorm gaat dat iets makkelijker.Maar zeker niet volledig laten ontdooien!!!De taartbodem met amandelcrème kan je ook de dag voordien afbakken en in een luchtdichte doos bewaren.

![](/images/frambozentaart cremebrulee slice 1200.jpg)
