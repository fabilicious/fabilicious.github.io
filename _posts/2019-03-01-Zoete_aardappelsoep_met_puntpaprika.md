---
date: 2019-03-01
title: Zoete aardappelsoep met puntpaprika
categories:
  - soep
featured_image: /images/zoete_aardappelsoep_met_puntpaprika1200.jpg
recipe:
  servings: 6 personen
  ingredients_markdown: |-
    * 800g netto zoete aardappel (geschild en in stukken gesneden)    * 200g geroosterde puntpaprika’s vers of uit een bokaal (uitgelekt)
    * 1 ui gesneden
    * 1 à 2 teentjes look fijngesneden
    * 1/2 tot 1 chilipeper fijngesneden
    * 3-5cm gember in kleine stukjes gesneden
    * 6 limoenblaadjes (diepvries), de hoofdnerf verwijderd en de blaadjes in fijne repen gesneden
    * 1 blik kokosmelk 400ml
    * 1l kippen-of groentebouillon
    * peper, zout en eventueel koriander 
    * olijfolie  
---
Al mijn soepen maak ik met verse - of diepvriesgroenten. Behalve vandaag! 
De bokaal met geroosterde puntpaprika’s van die we standaard in onze caravan meenemen (lekker als aperitiefhapje) dreigde over datum te gaan.
Dan maar mee de soep in.
De combinatie met de zoete aardappel, kokosmelk en de limoenblaadjes blies ons omver!
Onweerstaanbaar lekker! 



<!--more-->

Verhit de olijfolie en stoof ui, look, chilipeper en gember tot ze glazig zijn (8 à 10 minuten).
Voeg de reepjes limoenblaadjes en de zoete aardappel toe en stoof 2 à 3 minuten verder.
Doe de kokosmelk, de bouillon en de geroosterde paprika’s erbij en breng aan de kook.
Kook de soep een 30-tal minuten tot de groenten zacht zijn.
Alles mixen, indien nodig nog wat kruiden met peper en zout.
Is de soep te dik voeg dan een scheutje bouillon of water toe.
Voor de liefhebbers afwerken met wat korianderblaadjes.

<b>Tip: </b>

Verse limoenblaadjes zal je hier niet makkelijk vinden. In een Aziatische winkel koop ik de limoenblaadjes in diepvries.
Deze diepvries limoenblaadjes voor gebruik laten ontdooien of 15 minuten in water laten weken alvorens te gebruiken. 
Gember vind je natuurlijk wel, maar ik heb er ook altijd in de diepvries.
Gemberwortel wassen, in stukken snijden (2 à 3 cm) en invriezen.
Handig, zo heb je er altijd in voorraad.



